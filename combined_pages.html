<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Combined Daf Yomi Pages</title>
    <style>
        body {
            direction: rtl;
            font-family: 'Times New Roman', serif;
            line-height: 1.6;
            margin: 20px;
            text-align: right;
        }
        .page {
            page-break-after: always;
            margin-bottom: 30px;
            border-bottom: 2px dashed #ccc;
            padding-bottom: 20px;
        }
        h1 {
            color: #8B4513;
            border-bottom: 2px solid #8B4513;
            padding-bottom: 10px;
            text-align: center;
            font-size: 28px;
        }
        big {
            font-size: 1.5em;
            font-weight: bold;
        }
        small {
            font-size: 0.8em;
            color: #666;
        }
        @media print {
            .page {
                page-break-after: always;
                border-bottom: none;
            }
        }
    </style>
</head>
<body>
<div class="page">
<h1>עבודה זרה יט ע"א</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><b>אברהם אבינו, שלא הלך בעצת אנשי דור הפלגה, שרשעים היו, שנאמר</b> בהם שנועצו ואמרו זה לזה: <b>"הבה נבנה לנו עיר</b> ומגדל וראשו בשמים" (<a class="refLink" data-ref="Genesis 11:4" href="https://www.sefaria.org.il/Genesis.11.4" target="_blank">בראשית יא, ד</a>), וכיוונו להרע. <b>"ובדרך חטאים לא עמד"</b> (<a class="refLink" data-ref="Psalms 1:1" href="https://www.sefaria.org.il/Psalms.1.1" target="_blank">תהלים א, א</a>) — <b>שלא עמד בעמידת סדום, שחטאים היו, שנאמר: "ואנשי סדם רעים וחטאים לה' מאד"</b> (<a class="refLink" data-ref="Genesis 13:13" href="https://www.sefaria.org.il/Genesis.13.13" target="_blank">בראשית יג, יג</a>),</p><p><b>"ובמושב לצים לא ישב"</b> (<a class="refLink" data-ref="Psalms 1:1" href="https://www.sefaria.org.il/Psalms.1.1" target="_blank">תהלים א, א</a>) — <b>שלא ישב במושב אנשי פלשתים, מפני שלצנים היו,</b> עוסקים במעשי ליצנות ושחוק, <b>ש</b>כן <b>נאמר</b> בהם אף בתקופה מאוחרת יותר: <b>"ויהי כטוב לבם ויאמרו קראו לשמשון וישחק לנו"</b> (<a class="refLink" data-ref="Judges 16:25" href="https://www.sefaria.org.il/Judges.16.25" target="_blank">שופטים טז, כה</a>).</p><p>לאחר שנדרש הפסוק "אשרי האיש" שבתחילת ספר תהלים, מביאים כאן דרשה על פסוק דומה: <b>"אשרי איש ירא [את] ה'</b> במצוותיו חפץ מאד" (<a class="refLink" data-ref="Psalms 112:1" href="https://www.sefaria.org.il/Psalms.112.1" target="_blank">תהלים קיב, א</a>), ויש לשאול: וכי <b>אשרי איש ולא אשרי אשה?</b> מדוע מדגיש הכתוב דווקא איש? <b>אמר רב עמרם אמר רב: אשרי מי שעושה תשובה כשהוא איש,</b> כשעודו "איש" — במלוא אונו וכוחו, ולא כשהוא זקן. <b>ר' יהושע בן לוי אמר: אשרי מי שמתגבר על יצרו</b> <b>כאיש</b> בתוקף ועוז.</p><p> עוד נאמר שם: <b>"במצותיו חפץ מאד"</b> — <b>אמר ר' אלעזר: במצותיו</b> עצמן, <b>ולא בשכר מצותיו. והיינו דתנן</b> <small>[וזהו ששנינו]</small> במשנה במסכת אבות דברי אנטיגנוס איש סוכו, <b>הוא היה אומר: אל תהיו כעבדים המשמשין את הרב</b> (האדון) <b>על מנת לקבל פרס</b> (שכר), <b>אלא היו כעבדים המשמשין את הרב שלא על מנת לקבל פרס.</b></p><p><big>א</big> ושבים לדרוש את הפסוק שעסקנו בו מתחילה: <b>"כי אם בתורת ה' חפצו"</b> (<a class="refLink" data-ref="Psalms 1:2" href="https://www.sefaria.org.il/Psalms.1.2" target="_blank">תהלים א, ב</a>), <b>אמר רב: אין אדם לומד תורה אלא ממקום</b> בתורה <b>ש</b>בו <b>לבו חפץ, שנאמר: "כי אם בתורת ה' חפצו",</b> בתורה שבה הוא חפץ ללמוד.</p><p> מסופר, <b>לוי ור' שמעון ברבי</b> (בנו של רבי) <b>יתבי קמיה</b> <small>[</small>היו <small>יושבים לפני]</small> <b>רבי, וקא פסקי סידרא</b> <small>[והיו לומדים בסדרי המקרא],</small> <b>סליק ספרא</b> <small>[נסתיים הספר]</small> שלמדו, והיו צריכים להתחיל אחר, <b>לוי אמר: לייתו [לן]</b> <small>[יביאו לנו]</small> ספר <b>משלי</b> ללמוד בו, <b>ר' שמעון ברבי אמר: לייתו [לן] תילים</b> <small>[יביאו לנו</small> ספר <small>תהלים],</small> <b>כפייה ללוי ואייתו תילים</b> <small>[כפה אותו</small> ר' שמעון <small>את לוי והביאו</small> ספר <small>תהלים].</small> <b>כי מטו הכא</b> <small>[כאשר הגיעו לכאן]</small> לפסוק: <b>"כי אם בתורת ה' חפצו", פריש</b> <small>[פירש]</small> <b>רבי ואמר: אין אדם לומד תורה אלא ממקום שלבו חפץ. אמר לוי: רבי, נתת לנו</b> (כלומר: לי) <b>רשות לעמוד</b> ולצאת, מתוך דבריך אלו, שהרי אני חפץ ללמוד בספר משלי ולא בספר תהלים.</p><p>ועוד בדרשת פסוק זה, <b>אמר ר' אבדימי בר חמא: כל העוסק בתורה</b> — <b>הקדוש ברוך הוא עושה לו</b> את <b>חפציו</b> (רצונו), <b>שנאמר: "כי אם בתורת ה' חפצו",</b> מי שעוסק בתורת ה' — ה' עושה לו חפצו. וכדברי רבי לעיל גם <b>אמר רבא: לעולם ילמוד אדם תורה במקום שלבו חפץ, שנאמר: "כי אם בתורת ה' חפצו". ו</b>עוד</p><p><b>אמר רבא</b> בדרשה על אותו הפסוק: <b>בתחילה נקראת</b> התורה <b>על שמו של הקדוש ברוך הוא ולבסוף</b> היא <b>נקראת על שמו</b> של הלומד בה, <b>שנאמר</b> בתחילה: <b>"בתורת ה' חפצו",</b> ובהמשך — <b>"ובתורתו יהגה יומם ולילה",</b> נמצא שעל ידי שהוגה בה נקראת התורה תורתו של הלומד.</p><p><b>ו</b>עוד <b>אמר רבא</b> בדרשת פסוק זה: <b>לעולם ילמד אדם תורה</b> ירבה בידיעתה, <b>ואחר כך יהגה</b> יעיין ויתעמק בה, <b>שנאמר</b> בתחילה: <b>"בתורת ה'</b> חפצו", שלומד את התורה כמות שהיא, <b>והדר</b> <small>[ואחר כך]</small> נאמר <b>"ובתורתו יהגה",</b> יעיין.</p><p><b>ו</b>עוד <b>אמר רבא</b> בדרך לימוד התורה: <b>לעולם ליגריס איניש</b> <small>[יגרוס אדם],</small> יחזור על משנתו, <b>ואף על גב דמשכח, ואף על גב דלא ידע מאי קאמר</b> <small>[ואף על פי ש</small>הוא <small>שוכח, ואף על פי שאינו יודע מה הוא אומר],</small> <b>שנאמר</b> על לימוד התורה: <b>"גרסה נפשי לתאבה</b> אל משפטיך בכל עת" (<a class="refLink" data-ref="Psalms 119:20" href="https://www.sefaria.org.il/Psalms.119.20" target="_blank">תהלים קיט, כ</a>), <b>"גרסה" כתיב</b> <small>[נאמר],</small> <b>ולא כתיב</b> <small>[נאמר]</small> <b>"טחנה",</b> שאפילו גריסה בלבד (כעין טחינה גסה) גם היא דבר טוב שהנפש רוצה וצריכה לו.</p><p><b>רבא רמי</b> <small>[השליך,</small> הראה סתירה<small>]</small> בין מקראות, <b>כתיב</b> <small>[נאמר]</small> על התורה שהיא קוראת לו לאדם <b>"על גפי</b> מרומי קרת" (<a class="refLink" data-ref="Proverbs 9:3" href="https://www.sefaria.org.il/Proverbs.9.3" target="_blank">משלי ט, ג</a>), <b>וכתיב</b> <small>[ונאמר]:</small> <b>"על כסא</b> מרומי קרת" (<a class="refLink" data-ref="Proverbs 9:14" href="https://www.sefaria.org.il/Proverbs.9.14" target="_blank">משלי ט, יד</a>)! ומסביר: <b>בתחלה</b> לומד התורה הריהו <b>על גפי</b> שנמצא כאילו על הכנפיים, בצד, <b>ולבסוף,</b> כאשר הוא מתקדם בלימודו, הריהו <b>על כסא,</b> במקום מיושב ומכובד.</p><p> ועוד סתירה דומה: <b>כתיב</b> <small>[נאמר]</small> על התורה שהיא <b>"בראש מרומים"</b> (<a class="refLink" data-ref="Proverbs 8:2" href="https://www.sefaria.org.il/Proverbs.8.2" target="_blank">משלי ח, ב</a>), <b>וכתיב</b> <small>[ונאמר]</small> בה שהיא <b>"עלי דרך"</b> (<a class="refLink" data-ref="Proverbs 8:2" href="https://www.sefaria.org.il/Proverbs.8.2" target="_blank">משלי ח, ב</a>)! ומסבירים: <b>בתחלה</b> לומד אדם <b>בראש מרומים</b> במקום נסתר, <b>ולבסוף</b> מגיע לכך שהוא אומר את הדברים <b>עלי דרך</b> בפרסום.</p><p><b>עולא רמי</b> <small>[השליך,</small> הראה סתירה<small>],</small> בין מקראות, <b>כתיב</b> <small>[נאמר]</small> במקום אחד <b>"שתה מים מבורך"</b> (<a class="refLink" data-ref="Proverbs 5:15" href="https://www.sefaria.org.il/Proverbs.5.15" target="_blank">משלי ה, טו</a>), <b>וכתיב</b> <small>[ונאמר]</small> אחרי כן: <b>"ונוזלים מתוך בארך"</b> (<a class="refLink" data-ref="Proverbs 5:15" href="https://www.sefaria.org.il/Proverbs.5.15" target="_blank">משלי ה, טו</a>)! והסביר: <b>בתחלה שתה מבורך</b> שבבור יש מים מכונסים ממקום אחר, שתחילה לומד את הקיים והידוע, <b>ולבסוף "ונוזלים מתוך בארך"</b> שהתורה תהיה נובעת ממנו, ויחדש בה דברים שלא שמע.</p><p> ועוד בעניין לימוד תורה, <b>אמר רבא אמר רב סחורה אמר רב הונא, מאי דכתיב</b> <small>[מהו שנאמר]:</small> <b>"הון מהבל ימעט וקבץ על יד ירבה"</b> (<a class="refLink" data-ref="Proverbs 13:11" href="https://www.sefaria.org.il/Proverbs.13.11" target="_blank">משלי יג, יא</a>)? <b>אם עושה אדם תורתו חבילות חבילות</b> ("מהבל" כמו "מחבל") שלומד הרבה, ואינו חוזר ואינו זוכר — הרי הוא <b>מתמעט, ואם קובץ על יד</b> שלומד מעט מעט, וחוזר כל פעם על מה שלמד — <b>ירבה</b> ויתגדל בה.</p><p><b>אמר רבא: ידעי רבנן להא מילתא ועברי עלה</b> <small>[יודעים חכמים את הדבר הזה ועוברים עליו].</small> <b>אמר רב נחמן בר יצחק: אנא עבידתה</b> <small>[אני עשיתי זאת]</small> <b>ו</b>אכן נשאר <b>קיים בידי.</b></p><p><b>אמר רב שיזבי משמיה</b> <small>[משמו]</small> של <b>ר' אלעזר בן עזריה, מאי דכתיב</b> <small>[מהו שנאמר]:</small> <b>"לא יחרך רמיה צידו"</b> (<a class="refLink" data-ref="Proverbs 12:23" href="https://www.sefaria.org.il/Proverbs.12.23" target="_blank">משלי יב, כג</a>)? <b>לא יחיה ולא יאריך ימים</b> ("יחרוך" כעין נוטריקון של "יחיה" ו"יאריך") <b>צייד הרמאי</b> כלומר, מי שמראה עצמו כלומד הרבה, וכל זה רק כדי להראות לאחרים.</p><p><b>ורב ששת אמר:</b> הכוונה בפסוק זה הפוכה היא, ש<b>צייד הרמאי יחרוך</b> צידו, צייד הנוהג בערמה יגרום לצידו שלא יוכל עוד לברוח ממנו. <b>כי אתא</b> <small>[כאשר בא]</small> <b>רב דימי</b> מארץ ישראל לבבל <b>אמר</b> בהסבר הפסוק על דרך זו: <b>משל לאדם שצד צפרין</b> (ציפורים), <b>אם משבר כנפיה של ראשונה</b> שהוא צד שלא תוכל לעוף ממנו — <b>כולם</b> כל הציפורים שהוא צד <b>מתקיימות בידו, ואם לאו</b> <small>[לא]</small> — <b>אין מתקיימות בידו,</b> וכשתופס את השניה הראשונה פורחת. וכן בדברים שלומד.</p><p><big>ב</big> נאמר בהמשך הפסוק שנדרש לעיל: <b>"והיה כעץ שתול על פלגי מים"</b> (<a class="refLink" data-ref="Psalms 1:2" href="https://www.sefaria.org.il/Psalms.1.2" target="_blank">תהלים א, ב</a>), <b>אמרי דבי</b> <small>[אמרו</small> החכמים של <small>בית]</small> <b>ר' ינאי: כעץ שתול</b> שנעקר ממקומו הראשון ונשתל במקום אחר, <b>ולא כעץ נטוע</b> הנשאר קבוע במקומו. לומר ש<b>כל הלומד תורה מרב אחד</b> — <b>אינו רואה סימן ברכה לעולם,</b> אלא צריך ללמוד תורה מאנשים שונים, שעל ידי כך תרבה חכמתו.</p><p> ובעניין זה <b>אמר להו</b> <small>[להם]</small> <b>רב חסדא לרבנן</b> <small>[לחכמים]:</small> <b>בעינא דאימא לכו מלתא, ומסתפינא דשבקיתו לי ואזליתו</b> <small>[רצוני לומר לכם דבר, ואני מפחד שתעזבו אותי ותלכו],</small> ומהו הדבר? <b>כל הלומד תורה מרב אחד</b> — <b>אינו רואה סימן ברכה לעולם,</b> ומסופר כי כששמעו זאת חכמים אכן <b>שבקוהו ואזול קמיה</b> <small>[עזבוהו והלכו</small> ללמוד <small>לפני]</small> <b>רבא. אמר להו</b> <small>[להם]</small> רב חסדא לחכמים: <b>הני מילי סברא</b> <small>[דברים אלה</small> שאמרתי הינם לעניין <small>סברה]</small> שלשם חידוד הסברה ראוי להתבונן ולהקשיב לשיטות שונות מפי אנשים שונים, <b>אבל גמרא</b> <small>[</small>עיקר <small>הלימוד,</small> הגרסה<small>]</small> — <b>מרב אחד עדיף,</b> <b>כי היכי</b> <small>[כדי]</small></p>
</div>
</div>
</div>
</div>
</div>

<div class="page">
<h1>עבודה זרה יט ע"ב</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p>ש<b>לא ליפלוג לישני</b> <small>[ייחלקו הלשונות],</small> שכל אחד מהם גורס את השמועה בלשון אחרת קצת, ואם לא תהיה לאדם גרסה ברורה ממקור אחד יתבלבלו הדברים בידו. ושבים לדרוש את הפסוק שעסקנו בו, שנאמר "והיה כעץ שתול <b>על פלגי מים"</b> (<a class="refLink" data-ref="Psalms 1:3" href="https://www.sefaria.org.il/Psalms.1.3" target="_blank">תהלים א, ג</a>) <b>אמר ר' תנחום בר חנילאי:</b> יש לדרוש "פלגי" במובן חלוקה, <b>לעולם ישלש</b> <b>אדם שנותיו</b> לשלושה חלקים: ב<b>שליש</b> מהם יעסוק <b>במקרא,</b> ב<b>שליש</b> האחר יעסוק <b>במשנה,</b> וב<b>שליש</b> האחר יעסוק <b>בתלמוד,</b> כלומר, משא ומתן והבנה של המשנה.</p><p> ותמהים:  <b>מי ידע איניש</b> <small>[והאם יודע אדם]</small> <b>כמה חיי</b> <small>[כמה</small> הוא <small>חי]</small> כדי שידע לחלק את שנותיו? ומשיבים: <b>כי קאמרינן</b> <small>[כאשר אנו אומרים]</small> לחלק — הרי זה <b>ביומי</b> <small>[בימים],</small> כלומר שיחלק את הימים באופן זה.</p><p> נאמר בהמשך הפסוק: <b>"אשר פריו יתן בעתו", אמר רבא</b> בפירוש הפסוק: <b>אם "פריו יתן בעתו"</b> כלומר, אם יוציא פרי מתורתו, כלומר שיעשה מה שלמד, הרי אז — <b>"ועלהו לא יבול",</b> התורה מחיה אותו, <b>ואם לאו</b> <small>[לא]</small> לומד לשם מעשה — <b>על הלומד ועל המלמד עליהם</b> באופן זה <b>הכתוב אומר: "לא כן הרשעים כי אם</b> כמוץ אשר תדפנו רוח" (<a class="refLink" data-ref="Psalms 1:4" href="https://www.sefaria.org.il/Psalms.1.4" target="_blank">תהלים א, ד</a>).</p><p><b>אמר ר' אבא אמר רב הונא אמר רב, מאי דכתיב</b> <small>[מהו שנאמר]:</small> <b>"כי רבים חללים הפילה"</b> (<a class="refLink" data-ref="Proverbs 7:26" href="https://www.sefaria.org.il/Proverbs.7.26" target="_blank">משלי ז, כו</a>)? <b>זה תלמיד שלא הגיע ל</b>שלב של <b>הוראה</b> לאחרים, <b>ומורה</b> לרבים, שהוא כעין נפל ("הפילה"), <b>"ועצמים כל הרוגיה"</b> — <b>זה תלמיד שהגיע להוראה</b> שהוא כבר התעצם בתורה <b>ואינו מורה</b> לאחרים.</p><p><b>ועד כמה?</b> עד איזה גיל אינו נחשב ראוי להוראה? <b>עד ארבעין שנין</b> <small>[שנים].</small> ומקשים: <b>והא</b> <small>[והרי]</small> <b>רבא אורי</b> <small>[הורה]</small> לרבים עוד לפני גיל ארבעים! ומשיבים: <b>התם</b> <small>[שם]</small> מדובר שהם <b>שוין,</b> כאשר אין מי שהוא גדול ממנו, מותר לו להורות קודם שימלאו לו שנים אלה.</p><p> ועוד על מה שנאמר: <b>"ועלהו לא יבול"</b> (<a class="refLink" data-ref="Psalms 1:3" href="https://www.sefaria.org.il/Psalms.1.3" target="_blank">תהלים א, ג</a>), <b>אמר רב אחא בר אדא אמר רב, ואמרי לה</b> <small>[ויש אומרים]</small> ש<b>אמר</b> זאת <b>רב אחא בר אבא אמר רב המנונא אמר רב:</b> יש כאן רמז <b>שאפילו שיחת חולין של תלמידי חכמים</b> שהיא בגדר עלים ולא בגדר פירות, גם היא <b>צריכה תלמוד, שנאמר: "ועלהו לא יבול".</b></p><p>ובהמשך הפסוק נאמר: <b>"וכל אשר יעשה יצליח", אמר ר' יהושע בן לוי: דבר זה כתוב בתורה ושנוי בנביאים ומשולש בכתובים,</b> ש<b>כל העוסק בתורה</b> — <b>נכסיו מצליחין לו.</b> ומפרטים: <b>כתוב בתורה</b> — <b>דכתיב</b> <small>[שנאמר]:</small> <b>"ושמרתם את דברי הברית הזאת ועשיתם אתם למען תשכילו את כל אשר תעשון"</b> (<a class="refLink" data-ref="Deuteronomy 29:8" href="https://www.sefaria.org.il/Deuteronomy.29.8" target="_blank">דברים כט, ח</a>), לומר שיש לאדם הצלחה ("תשכילו") במעשיו ובקנייניו ("כל אשר תעשון") כאשר הוא עוסק בתורה.</p><p><b>שנוי בנביאים</b> — <b>דכתיב</b> <small>[שנאמר]:</small> <b>"לא ימוש ספר התורה [הזה] מפיך והגית בו יומם ולילה למען תשמר לעשות ככל הכתוב בו כי אז תצליח את דרכיך ואז תשכיל"</b> (<a class="refLink" data-ref="Joshua 1:8" href="https://www.sefaria.org.il/Joshua.1.8" target="_blank">יהושע א, ח</a>). <b>משולש בכתובים</b> — <b>דכתיב</b> <small>[שנאמר]:</small> <b>"כי אם בתורת ה' חפצו ובתורתו יהגה יומם ולילה, והיה כעץ שתול על פלגי מים אשר פריו יתן בעתו ועלהו לא יבול וכל אשר יעשה יצליח"</b> (<a class="refLink" data-ref="Psalms 1:2-3" href="https://www.sefaria.org.il/Psalms.1.2-3" target="_blank">תהלים א, ב—ג</a>).</p><p> מסופר, היה <b>מכריז</b> ברבים <b>ר' אלכסנדרי,</b> כדרך המוכרים: <b>מאן בעי חיי, מאן בעי חיי</b> <small>[מי רוצה חיים, מי רוצה חיים]?</small> <b>כנוף ואתו כולי עלמא לגביה</b> <small>[התאספו ובאו הכל אליו]</small> לקנות ממנו<small>,</small> <b>אמרי ליה</b> <small>[אמרו לו]:</small> <b>הב לן חיי</b> <small>[תן לנו חיים],</small> <b>אמר להו</b> <small>[להם]</small> את הפסוק: <b>"מי האיש החפץ חיים</b> אוהב ימים לראות טוב <b>נצר לשונך מרע</b> ושפתיך מדבר מרמה" (<a class="refLink" data-ref="Psalms 34:13-14" href="https://www.sefaria.org.il/Psalms.34.13-14" target="_blank">תהלים לד, יג —יד</a>).</p><p> 
   
 ומסבירים מה שנאמר בהמשך פסוק זה: <b>"סור מרע ועשה טוב", שמא יאמר</b> אדם: <b>נצרתי לשוני מרע ושפתי מדבר מרמה, [אלך] ואתגרה בשינה</b> ולא אעשה דבר? <b>תלמוד לומר: "סור מרע ועשה טוב",</b> שצריך אדם גם לעשות טוב בפועל, ולא די לו בזה שהוא נמנע מעבירה, ו<b>אין "טוב" אלא תורה, שנאמר: "כי לקח טוב נתתי לכם תורתי אל תעזבו"</b> (<a class="refLink" data-ref="Proverbs 4:2" href="https://www.sefaria.org.il/Proverbs.4.2" target="_blank">משלי ד, ב</a>).</p><p><big>א</big> שנינו במשנה: בונים עמהם בימוסיאות ומרחצאות, <b>הגיע לכיפה מקום שמעמידין בה עבודה זרה</b> מושך הבנאי היהודי ידו ואינו משתתף בבניה. <b>אמר ר' אלעזר אמר ר' יוחנן:</b> מכל מקום <b>אם בנה</b> את הכיפה — <b>שכרו מותר.</b> ותוהים: <b>פשיטא</b> <small>[פשוט]</small> הדבר, הלוא כיפה זו רק <b>משמשי עבודה זרה הן,</b> דברים שמשתמשים בהם לעבודה זרה, <b>ומשמשי עבודה זרה בין ל</b>דעת <b>ר' ישמעאל בין ל</b>דעת <b>ר' עקיבא,</b> שנחלקו בענין עבודה זרה לעצמה להלן (<a class="refLink" data-ref="Avodah Zarah 51b" href="https://www.sefaria.org.il/Avodah_Zarah.51b" target="_blank">עבודה זרה נא,ב</a>) — <b>אינן אסורין</b> בהנאה <b>עד שיעבדו</b> בהם עבודה זרה.</p><p><b>אמר ר' ירמיה: לא נצרכה</b> הלכה זו שאמר ר' אלעזר, <b>אלא לעבודה זרה עצמה,</b> ששכרה מותר אם עשאה. ושואלים: <b>הניחא למאן דאמר</b> <small>[זה נוח ל</small>שיטת <small>מי שאומר]:</small> <b>עבודה זרה של ישראל אסורה מיד</b> כשעושה אותה, <b>ושל גוי</b> אינה אסורה בהנאה <b>עד שתעבד</b> — <b>שפיר</b> <small>[יפה],</small> משום שעבודה זרה זו שבנה אותו ישראל עבור גוים עדיין לא נעבדה, ולכן היא מותרת בהנאה. <b>אלא למאן דאמר</b> <small>[ל</small>דעת <small>מי שאומר]:</small> עבודה זרה <b>של גוי אסורה מיד</b> כשהיא נעשית, <b>מאי איכא למימר</b> <small>[מה יש לומר]?</small></p><p><b>אלא אמר רבה בר עולא: לא נצרכה</b> הלכה זו ששכרה מותרת <b>אלא במכוש אחרון</b> כלומר, במעשה האחרון שהוא עושה בה להשלים את עבודתה. וטעם הדבר, כי <b>עבודה זרה מאן קא גרים</b> <small>[מי גורם]</small> <b>לה</b> שתיעשה לעבודה זרה? <b>גמר מלאכה, ואימת הויא</b> <small>[ואימתי הוא]</small> <b>גמר</b> ה<b>מלאכה? במכוש אחרון,</b> ואולם <b>מכוש אחרון</b> שמכה <b>לית ביה</b> <small>[אין בו]</small> <b>שוה פרוטה,</b> והשכר שהוא מקבל הריהו על כל מה שעשה קודם לכן, קודם שנאסרה.</p><p> ומעירים:  <b>אלמא קסבר</b> <small>[מכאן שהוא סבור]</small> ש<b>ישנה לשכירות מתחלה ועד סוף</b> כלומר, שזכות השכיר לשכר העבודה חלה בכל רגע ורגע של המלאכה ולא רק בגמר המלאכה, ולכן השכר שהוא מקבל נחשב כשכר עבור כל חלק וחלק שעשה במשך הזמן.</p><p><big>ב משנה</big> <b>ואין עושין תכשיטין לעבודה זרה, קטלאות</b> (שרשרות) <b>ונזמים וטבעות. ר' אליעזר אומר:</b> אם עושה זאת <b>בשכר</b> — <b>מותר.</b> ועוד בענייני מכירה לגוי: <b>אין מוכרין להם</b> דבר <b>במחובר לקרקע, אבל מוכר הוא משיקצץ. ר' יהודה אומר:</b> אינו צריך שייקצץ בפועל, אלא די לו אם <b>מוכר הוא על מנת לקוץ.</b></p><p><big>ג גמרא</big> ושואלים: <b>מנהני מילי</b> <small>[מנין הדברים הללו]</small> שאסור למכור להם דבר המחובר לקרקע? <b>אמר ר' יוסי בר חנינא:</b></p>
</div>
</div>
</div>
</div>
</div>

<div class="page">
<h1>עבודה זרה כ ע"א</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p>ש<b>אמר קרא</b> <small>[הכתוב]:</small> <b>"לא תחנם"</b> (<a class="refLink" data-ref="Deuteronomy 7:2" href="https://www.sefaria.org.il/Deuteronomy.7.2" target="_blank">דברים ז, ב</a>), וכוונתו: <b>לא תתן להם חנייה בקרקע.</b> ושואלים: <b>האי</b> <small>[זה]</small> הכתוב <b>"לא תחנם" מיבעי ליה</b> <small>[צריך אותו]</small> לענין אחר, <b>דהכי קאמר רחמנא</b> <small>[שכך אמרה התורה]:</small> <b>לא תתן להם חן</b> כלומר, שאסור לדבר בשבחם ולומר כמה הם יפים או טובים!</p><p> ומשיבים:  <b>אם כן,</b> אם לדבר זה בלבד כוונת הכתוב, <b>לימא קרא</b> <small>[שיאמר הכתוב]:</small> <b>"לא תחונם",</b> שאז יהיה ברור שהוא מלשון חנינה וחן, <b>מאי</b> <small>[מה]</small> הדיוק בכתיבה <b>"לא תחנם"</b> בחסר? <b>שמע מינה תרתי</b> <small>[למד מכאן שניים],</small> לעניין חן ולעניין חניה.</p><p>וחוזרים ושואלים: <b>ואכתי מיבעי ליה</b> <small>[ועדיין נזקק לו]</small> הפסוק לענין אחר, <b>דהכי אמר רחמנא</b> <small>[שכך אמרה התורה]:</small> <b>לא תתן להם מתנת של חנם!</b> ואומרים: <b>אם כן, לימא קרא</b> <small>[שיאמר הכתוב]</small> בצורה ברורה: <b>"לא תחינם", מאי</b> <small>[מה]</small> הדיוק: <b>"לא תחנם"? שמע מינה כולהו</b> <small>[למד מכאן</small> את <small>כולם],</small> כל הדרשות.</p><p> ומעירים:  <b>תניא נמי הכי</b> <small>[שנויה</small> ברייתא <small>גם כן כך],</small> כדרשות הללו: <b>"לא תחנם"</b> — <b>לא תתן להם חנייה בקרקע, דבר אחר: "לא תחנם"</b> — <b>לא תתן להם חן, דבר אחר: "לא תחנם"</b> — <b>לא תתן להם מתנת חנם. ו</b>מעירים: ו</p><p><b>מתנת חנם גופה</b> <small>[עצמה]</small> <b>תנאי</b> <small>[</small>מחלוקת <small>תנאים]</small> <b>היא, דתניא</b> <small>[ששנויה</small> ברייתא<small>]:</small> <b>"לא תאכלו כל נבלה לגר אשר בשעריך תתננה ואכלה או מכר לנכרי"</b> (<a class="refLink" data-ref="Deuteronomy 14:20" href="https://www.sefaria.org.il/Deuteronomy.14.20" target="_blank">דברים יד, כ</a>), <b>אין לי אלא לגר בנתינה ולגוי במכירה, לגר במכירה מנין? תלמוד לומר: "תתננה</b> ואכלה <b>או מכר",</b></p><p><b>לגוי בנתינה מנין? תלמוד לומר: "תתננה ואכלה או מכר לנכרי", נמצא אתה אומר: אחד גר ואחד גוי בין בנתינה בין במכירה,</b> אלו <b>דברי ר' מאיר. 
   
 ר' יהודה אומר: דברים ככתבן, לגר</b> — <b>בנתינה, ולגוי</b> — <b>במכירה</b> אבל לא בנתינה, שלדעתו אין נותנים להם מתנת חינם.</p><p> ומעירים:  <b>שפיר קאמר</b> <small>[יפה אמר]</small> <b>ר' מאיר,</b> שהרי מן הכתוב משמע ששני הדברים הם ראויים! <b>ור' יהודה אמר לך</b> <small>[היה אומר לך]</small> בתשובה לכך: <b>אי סלקא דעתך כדקאמר</b> <small>[אם עולה על דעתך כמו שאמר]</small> <b>ר' מאיר, לכתוב רחמנא</b> <small>[שתכתוב התורה]:</small> <b>"תתננה ואכלה ומכר"</b> בו' החיבור, <b>"או</b> מכור" שנאמר שם <b>למה לי? שמע מינה</b> <small>[למד מכאן]</small> <b>לדברים ככתבן הוא דאתא</b> <small>[שבא]</small> לחלק ביניהם.</p><p> ומן הצד השני, <b>ור' מאיר,</b> מה הוא משיב לכך? <b>ההוא</b> <small>[אותו]</small> "או" בא להבהיר שבכל זאת יש חילוק בין הדברים, לומר שיש <b>לאקדומי</b> <small>[להקדים]</small> <b>נתינה</b> במתנה ל<b>גר ל</b>פני <b>מכירה</b> ל<b>גוי. ור' יהודה</b> סבור: <b>כיון</b> ש<b>גר אתה מצווה להחיותו,</b> שנאמר "וחי עמך" (<a class="refLink" data-ref="Leviticus 25:35" href="https://www.sefaria.org.il/Leviticus.25.35" target="_blank">ויקרא כה, לה</a>), <b>וגוי אי</b> <small>[אין]</small> <b>אתה מצווה להחיותו,</b> אם כן <b>להקדים</b> גר לגוי <b>לא צריך קרא</b> <small>[פסוק],</small> שהדבר ידוע לנו ממקור אחר.</p><p><big>א</big> שנינו בברייתא שהובאה קודם, <b>דבר אחר: "לא תחנם"</b> — <b>לא תתן להם חן.</b> ומעירים: <b>מסייע ליה</b> <small>[לו]</small> הדבר <b>לרב,</b> ש<b>אמר רב: אסור לאדם שיאמר "כמה נאה גויה זו".</b></p><p><b>מיתיבי</b> <small>[מקשים]</small> ממה ששנינו: <b>מעשה ברבן שמעון בן גמליאל שהיה על גבי מעלה</b> (מקום מוגבה) <b>בהר הבית, וראה גויה אחת נאה ביותר, אמר: "מה רבו מעשיך ה'"</b> (<a class="refLink" data-ref="Psalms 104:24" href="https://www.sefaria.org.il/Psalms.104.24" target="_blank">תהלים קד, כד</a>)! <b>ואף ר' עקיבא ראה</b> את <b>אשת טורנוסרופוס הרשע, רק</b> (ירק) <b>שחק ובכה,</b> ומסבירים: <b>רק</b> — משום <b>שהיתה באה</b> (נוצרה) <b>מטיפה סרוחה, שחק</b> — משום שידע ש<b>עתידה</b> היא <b>דמגיירא ונסיב לה</b> <small>[להתגייר ו</small>הוא <small>ישא אותה]</small> לאשה, <b>בכה</b> — <b>דהאי שופרא בלי עפרא</b> <small>[שיופי זה</small> סופו ש<small>יבלה בעפר]!</small></p><p><b>ורב,</b> כיצד מסביר הוא את מעשהו של רבן שמעון בן גמליאל? ומשיבים: <b>אודויי הוא דקא מודה</b> <small>[הודאה הוא שמודה]</small> לה' על מעשיו, ואינו משבח את הגוי לעצמו, וכפי ש<b>אומר מר</b> <small>[החכם]:</small> <b>הרואה בריות טובות</b> כלומר, יצורים יפים ונאים, <b>אומר: "ברוך שככה ברא בעולמו".</b></p><p>ושואלים: <b>ולאסתכולי מי שרי</b> <small>[ולהסתכל</small> באישה <small>האם מותר]?</small> <b>מיתיבי</b> <small>[מקשים]</small> הרי פירשו את הכתוב <b>"ונשמרת מכל דבר רע"</b> (<a class="refLink" data-ref="Deuteronomy 23:10" href="https://www.sefaria.org.il/Deuteronomy.23.10" target="_blank">דברים כג, י</a>) — <b>שלא יסתכל אדם באשה נאה ואפילו</b> היא <b>פנויה,</b> ולא יסתכל <b>באשת איש ואפילו</b> היא <b>מכוערת,</b></p>
</div>
</div>
</div>
</div>
</div>

<div class="page">
<h1>עבודה זרה כ ע"ב</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><b>ולא בבגדי צבע [של] אשה, ולא בחמור ולא בחמורה, ולא בחזיר ולא בחזירה, ולא בעופות, בזמן שנזקקין</b> <b>זה לזה</b> (מזדווגים), <b>ואפילו</b> היה <b>מלא עינים כמלאך המות</b> ורואה מכל צד — לא יסתכל.</p><p><b>אמרו עליו על מלאך המות, שכולו מלא עינים, בשעת פטירתו של חולה עומד</b> מלאך המות <b>מעל מראשותיו וחרבו שלופה בידו, וטיפה של מרה</b> (ארס) <b>תלויה בו</b> בקצה החרב, <b>כיון שחולה רואה אותו</b> הריהו <b>מזדעזע</b> מפניו <b>ו</b>מתוך כך <b>פותח פיו, וזורקה</b> מלאך המות לאותה טיפה <b>לתוך פיו, ממנה</b> מטיפה זו <b>מת</b> החולה, <b>ממנה מסריח, ממנה פניו מוריקות!</b></p><p>ומשיבים: רבן גמליאל לא הסתכל באישה בכוונה, אלא <b>קרן זוית הואי</b> <small>[היתה]</small> שם, שהאשה באה לקראתו מעבר לקרן הזוית, וראה אותה.</p><p> ועל מה שנאמר בברייתא: <b>ולא</b> יסתכל <b>בבגדי צבע [של] אשה, אמר רב יהודה אמר שמואל: אפילו</b> כשהבגדים <b>שטוחין על גבי כותל,</b> ולא רק כשהיא לבושה בהם. ומן הצד האחר <b>אמר רב פפא: ו</b>מה שנאסר הוא דווקא <b>במכיר בעליהן</b> את האשה הלובשת בגדים אלה, ולא בבגדים סתם. <b>אמר רבא: דיקא נמי</b> <small>[מדוייק גם כן]</small> הדבר בלשון הברייתא, <b>דקתני</b> <small>[שהוא שונה]:</small> <b>"ולא בבגדי צבע [של] אשה", ולא קתני</b> <small>[ואינו שונה]</small> סתם <b>"ולא בבגדי צבעונין",</b> משמע שמדובר בבגדי אישה הידועה לו. ומסכמים: אכן, <b>שמע מינה</b> <small>[למד מכאן]</small> שכך הוא.</p><p> ועוד בעניין ברייתא זו, <b>אמר רב חסדא: הני מילי</b> <small>[דברים אלה],</small> שאסור להסתכל בבגדי צבע של אשה, אמורים <b>בעתיקי</b> <small>[ב</small>בגדים <small>ישנים]</small> שכבר לבשה אותם האישה, <b>אבל בחדתי, לית לן בה</b> <small>[ב</small>בגדים <small>חדשים, אין לנו</small> כלום <small>בכך],</small> <b>דאי לא תימא הכי</b> <small>[שאם לא תאמר כן],</small> <b>אנן מנא לאשפורי היכי יהבינן</b> <small>[אנו בגד לכבס</small> לפני שימוש <small>איך אנו נותנים]?</small> <b>הא קא</b> <small>[הרי הוא]</small> הכובס <b>מסתכל</b> בהם!</p><p> ודוחים:  <b>ולטעמיך</b> <small>[ולשיטתך]</small> שאתה מוכיח מכובס לכל אדם, <b>הא</b> <small>[זה]</small> ש<b>אמר רב יהודה:</b> בעלי חיים שהם <b>מין במינו</b> ואין בהם משום הרבעת כלאים — <b>מותר</b> לעסוק בהרבעה שלהם ו<b>להכניס</b> את איבר הזכר בנקבה <b>כ</b>מכניס <b>מכחול בשפופרת</b> צבע — יש לשאול על כך: <b>הא קא</b> <small>[הרי הוא]</small> <b>מסתכל,</b> ואמרנו שאסור להסתכל בהם בשעת תשמישם! <b>אלא</b> יש לומר כי <b>בעבידתיה טריד</b> <small>[בעבודתו טרוד],</small> ולכן אינו מהרהר, <b>הכי נמי בעבידתיה טריד</b> <small>[כך גם כן</small> הכובס <small>בעבודתו</small> הוא <small>טרוד],</small> ואין להוכיח מכאן לכל אדם.</p><p><b>אמר מר</b> <small>[החכם]</small> באותה ברייתא: מטיפה זו של מרה שבקצה חרבו של מלאך המות, <b>ממנה</b> הוא <b>מת.</b> ושואלים: <b>נימא, פליגא דאבוה</b> <small>[האם נאמר,</small> ש<small>חלוק</small> הדבר <small>על אביו]</small> של <b>שמואל,</b> ש<b>אמר אבוה</b> <small>[אביו]</small> של <b>שמואל, אמר לי מלאך המות: אי לא דחיישנא ליקרא דברייתא</b> <small>[אם לא שהייתי חושש לכבוד הבריות],</small> <b>הוה פרענא</b> <small>[הייתי פורע,</small> מגלה<small>]</small> את <b>בית השחיטה כ</b>דרך שעושים ל<b>בהמה</b> הנשחטת; משמע שמלאך המות שוחט בחרבו את אלה שהוא הורג, ואין הוא ממית בהטלת טיפת המרה! ודוחים: <b>דלמא</b> <small>[שמא]</small> <b>ההיא</b> <small>[אותה]</small> <b>טיפה</b> של מרה <b>מחתכה להו</b> <small>[מחתכת אותם]</small> את ה<b>סימנין</b> את הקנה והושט שבצואר האדם, כעין שחיטה.</p><p> ועוד מעירים כי מה ששנינו בברייתא: <b>ממנה מסריח, מסייע ליה</b> <small>[לו]</small> <b>לר' חנינא בר כהנא,</b> ש<b>אמר ר' חנינא בר כהנא, אמרי בי</b> <small>[אומרים בבית</small> מדרשו של<small>]</small> <b>רב: הרוצה שלא יסריח מתו, יהפכנו על פניו</b> תחילה, משום שהטיפה המרה נכנסת לפיו, ומשם הוא מסריח.</p><p><big>א</big> ומביאים ברייתא נוספת על הפסוק שדרשנו. <b>תנו רבנן</b> <small>[שנו חכמים]:</small> הכתוב <b>"ונשמרת מכל דבר רע"</b> (<a class="refLink" data-ref="Deuteronomy 22:10" href="https://www.sefaria.org.il/Deuteronomy.22.10" target="_blank">דברים כב, י</a>), שהמשכו: "כי יהיה בך איש אשר לא יהיה טהור מקרה לילה", בא ללמדנו <b>שלא יהרהר אדם ביום ויבוא לידי טומאה בלילה.</b></p><p><b>מכאן</b> שהזהירה התורה בענין זה. <b>אמר ר' פנחס בן יאיר: תורה מביאה לידי זהירות</b> במצוות, <b>זהירות מביאה לידי זריזות</b> בהן, <b>זריזות מביאה לידי נקיות</b> הנפש, <b>נקיות מביאה לידי פרישות</b> התרחקות מכל רע, <b>פרישות מביאה לידי טהרה</b> והסרת כל תאוה, <b>טהרה מביאה לידי חסידות, חסידות מביאה לידי ענוה, ענוה מביאה לידי יראת חטא, יראת חטא מביאה לידי קדושה, קדושה מביאה לידי רוח הקודש, רוח הקודש מביאה לידי תחיית המתים, וחסידות גדולה מכולן, שנאמר: "אז דברת בחזון לחסידיך"</b> (<a class="refLink" data-ref="Psalms 89:20" href="https://www.sefaria.org.il/Psalms.89.20" target="_blank">תהלים פט, כ</a>).</p><p> ומעירים:  <b>ופליגא</b> <small>[וחלוק</small> הדבר<small>]</small> על שיטת <b>ר' יהושע בן לוי,</b> ש<b>אמר ר' יהושע בן לוי: ענוה</b> היא מעלה <b>גדולה מכולן, שנאמר: "רוח ה' אלהים עלי יען משח ה' אתי לבשר ענוים"</b> (<a class="refLink" data-ref="Isaiah 61:1" href="https://www.sefaria.org.il/Isaiah.61.1" target="_blank">ישעיהו סא, א</a>), <b>"חסידים" לא נאמר אלא "ענוים", הא</b> <small>[הרי]</small> <b>למדת</b> מכאן <b>שענוה גדולה מכולן.</b></p><p><big>ב</big> שנינו במשנה ש<b>אין מוכרין להן</b> דבר המחובר לקרקע. <b>תנו רבנן</b> <small>[שנו חכמים]:</small> <b>מוכרין להן אילן על מנת לקוץ וקוצץ</b> אותו, <b>דברי ר' יהודה. ר' מאיר אומר: אין מוכרין להן אלא קצוצה.</b> וכן מוכר להם <b>שחת על מנת לגזוז וגוזז, דברי ר' יהודה. ר' מאיר אומר: אין מוכרין להן אלא גזוזה.</b> וכן מוכרים להם <b>קמה על מנת לקצור וקוצר, דברי ר' יהודה. ר' מאיר אומר: אין מוכרין אלא קצורה.</b></p><p>ומעירים: <b>וצריכא</b> <small>[וצריך]</small> שייאמרו כל האופנים הללו, אף שלכאורה עניינם אחד, <b>דאי אשמעינן</b> <small>[שאילו היה משמיע לנו]</small> את מחלוקתם ב<b>אילן</b> בלבד, היינו אומרים: דווקא <b>בהא קאמר</b> <small>[בזו אמר]</small> <b>ר' מאיר</b> שאין מוכרים אלא קצוץ, כי יש לחשוש ש<b>כיון דלא פסיד, משהי ליה</b> <small>[שאינו נפסד</small> אם ישאר במקומו, <small>משהה אותו]</small> הגוי מחובר לקרקע, <b>אבל האי דכי משהי לה, פסיד</b> <small>[זה,</small> הקמה, <small>שאם ישהה אותה, יפסיד]</small> — <b>אימא מודי ליה</b> <small>[אמור</small> ש<small>מודה לו]</small> <b>לר' יהודה,</b> שיכול למכור בעודנה מחוברת</p><p>על מנת לקוצרה, משום שוודאי יקצור אותה. ומן הצד השני <b>ואי אשמעינן בהני תרתי</b> <small>[ואם היה משמיע לנו בשני אלה],</small> הייתי אומר כי דווקא בהם מתיר ר' יהודה למכור על מנת לקצוץ ולקצור, ואין לחשוש שמא ישהה אותם הגוי, <b>משום</b> ש<b>לא ידיע שבחייהו</b> <small>[ידוע שבחם]</small> אם ישארו יותר זמן בקרקע, <b>אבל</b> ב<b>שחת דידיע שבחייהו</b> <small>[שידוע השבח שלהם]</small> — <b>אימא מודי ליה</b> <small>[אמור</small> ש<small>מודה לו]</small> ר' יהודה <b>לר' מאיר</b> שיש לחשוש שמא ישהה הקונה את הגזיזה.</p><p> ולהיפך, <b>ואי אשמעינן בהא</b> <small>[ואם היה משמיע לנו</small> את מחלוקתם רק <small>בזו,</small> בשחת<small>],</small> היינו אומרים: <b>בהא קאמר</b> <small>[בזו</small> דווקא <small>אמר]</small> <b>ר' מאיר</b> שצריך לגזוז קודם המכירה, <b>אבל בהנך אימא מודי ליה</b> <small>[באלה</small> שמא <small>מודה לו]</small> <b>לר' יהודה,</b> משום שאין שבחם ידוע, על כן <b>צריכא</b> <small>[צריך]</small> שייאמרו כולם.</p><p><b>איבעיא להו</b> <small>[נשאלה להם</small> לחכמים<small>]:</small> <b>בהמה</b> גסה, שאסור למוכרה שמא יעבוד בה (ראה לעיל <a class="refLink" data-ref="Avodah Zarah 14b" href="https://www.sefaria.org.il/Avodah_Zarah.14b" target="_blank">עבודה זרה יד,ב</a>), אם מכר לו <b>על מנת לשחוט, מהו?</b></p><p>ונברר: <b>התם טעמא מאי שרי</b> <small>[שם,</small> במשנתנו, <small>מה טעם התיר]</small> <b>ר' יהודה</b> למכור אילן על מנת לקצוץ? משום <b>דלאו ברשותיה קיימי ולא מצי משהי להו</b> <small>[שלא ברשותו</small> של הגוי הם <small>עומדים, ואינו יכול להשהות אותם],</small> והיהודי בעל הקרקע דוחק בו שיחתוך, <b>אבל בהמה, כיון דברשותיה דגוי קיימא</b> <small>[שברשותו של הגוי</small> היא <small>עומדת]</small> לאחר מכירתה, האם יש לחשוש שמא <b>משהי לה</b> <small>[משהה אותה],</small> <b>או דלמא לא שנא</b> <small>[שמא אינו שונה]?</small></p><p>ומציעים, <b>תא שמע</b> <small>[בוא ושמע]</small> תשובה לדבר, <b>דתניא</b> <small>[ששנויה</small> ברייתא<small>]:</small> מותר לו למכור לו <b>בהמה על מנת לשחוט ושוחט, דברי ר' יהודה. ר' מאיר אומר: אין מוכרין לו אלא שחוטה.</b> משמע שאף בזה נחלקו.</p><p><big>ג משנה</big> <b>אין משכירין להם</b> לגוים <b>בתים בארץ ישראל, ואין צריך לומר</b> שאין משכירין להם <b>שדות,</b> כאשר יבואר בגמרא. <b>ובסוריא</b></p>
</div>
</div>
</div>
</div>
</div>

<div class="page">
<h1>עבודה זרה כא ע"א</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><b>משכירין להם בתים אבל לא שדות, ובחוצה לארץ מוכרין להם בתים ומשכירין שדות, דברי ר' מאיר. ר' יוסי אומר: בארץ ישראל משכירין להם בתים אבל לא שדות, ובסוריא מוכרין בתים ומשכירין שדות, ובחוצה לארץ מוכרין אלו ואלו.</b></p><p>ומוסיפים: <b>אף במקום שאמרו</b> שמותר <b>להשכיר, לא לבית דירה אמרו, מפני שהוא</b> (הגוי) <b>מכניס לתוכו עבודה זרה,</b> והדבר אסור, <b>שנאמר: "לא תביא תועבה אל ביתך"</b> (<a class="refLink" data-ref="Deuteronomy 7:26" href="https://www.sefaria.org.il/Deuteronomy.7.26" target="_blank">דברים ז, כו</a>), והרי ביתו של ישראל הוא. ועוד אמרו בענין דומה, <b>ובכל מקום לא ישכיר לו את המרחץ, מפני שהוא נקרא על שמו</b> של המשכיר, והרואים סבורים שהוא עצמו משתמש בו בשבת.</p><p><big>א גמרא</big> ומבררים את משנתנו: <b>מאי</b> <small>[מה]</small> טעם נקטה המשנה בלשון <b>"אין צריך לומר שדות"?</b> מדוע דין שדות ברור יותר מדין בתים? <b>אילימא</b> <small>[אם תאמר]</small> <b>משום דאית</b> <small>[שיש]</small> <b>בה</b> בשדה רגיל <b>תרתי</b> <small>[שני</small> דברים<small>]:</small> <b>חדא</b> <small>[אחת],</small> שהוא נותן להם <b>חניית קרקע; וחדא, דקא מפקע לה</b> <small>[ואחת, שהוא מפקיע אותה]</small> את הקרקע <b>ממעשר;</b></p><p><b>אי הכי</b> <small>[אם כך],</small> <b>בתים נמי איכא תרתי</b> <small>[גם כן יש שניים]:</small> <b>חדא</b> <small>[אחת],</small> <b>חניית קרקע; וחדא, דקא מפקע לה</b> <small>[ואחת, שהוא מפקיע אותה]</small> <b>ממזוזה! אמר רב משרשיא: מזוזה חובת הדר</b> בבית <b>הוא,</b> ואינה חובת הבית לעצמו, ולכן בבית שאין ישראל דר בו ממילא אין שייכת מצות מזוזה, ואין השכרת הבית לגוי מפקיעתו ממצות מזוזה.</p><p>עוד שנינו: <b>בסוריא משכירין בתים</b> וכו', ושואלים: <b>מאי שנא</b> <small>[מה שונה]</small> <b>מכירה</b> ש<b>לא</b> ימכור בתים שם? גזירה <b>משום מכירה</b> של בתים ב<b>ארץ ישראל; אי הכי</b> <small>[אם כך],</small> <b>משכירות נמי</b> <small>[גם כן]</small> <b>נגזור,</b> שלא ישכירו להם בתים בסוריא, מחשש השכרת בתים בארץ ישראל! ומשיבים: השכרת בתים בארץ ישראל <b>היא גופה</b> <small>[עצמה]</small> אינה אלא <b>גזרה</b> שמא יבוא למכור, <b>ואנן ניקום</b> <small>[ואנו נעמוד]</small> <b>וניגזור גזרה לגזרה,</b> שיהא כן גם בסוריא?</p><p> ומקשים:  <b>והא</b> <small>[והרי]</small> <b>שכירות שדה</b> ש<b>בסוריא,</b> שגם היא <b>גזרה לגזרה היא,</b> שהרי שכירות שדה גם בארץ ישראל היא רק גזירה, ונמצא שיש פה גזירה לגזירה, <b>ו</b>בכל זאת <b>קא גזרינן</b> <small>[אנו גוזרים]!</small> ומשיבים: לדעת ר' מאיר יש להבין אחרת את עצם איסור מכירת בתים ושדות בסוריא, <b>התם</b> <small>[שם]</small> בסוריא <b>לאו</b> <small>[לא]</small> <b>גזרה הוא</b> משום ארץ ישראל, אלא איסור לעצמו, <b>קסבר</b> <small>[סבור הוא]</small> ר' מאיר: <b>כיבוש יחיד שמיה</b> <small>[שמו</small> נקרא, נחשב<small>]</small> <b>כיבוש,</b> שכאשר כבש דוד המלך את סוריה — על ידי כיבושו זה נתקדשה בקדושת ארץ ישראל, ולכן</p><p><b>שדה דאית ביה תרתי</b> <small>[שיש בו שני</small> נימוקים<small>]</small> לאיסור, משום "לא תחנם" ומשום הפקעת מעשר — <b>גזרו ביה רבנן</b> <small>[בו חכמים]</small> גם שכירות, כמו ארץ ישראל. <b>בתים דלית בהו תרתי</b> <small>[שאין בהם שני</small> נימוקים<small>]</small> — <b>לא גזרו בהו רבנן</b> <small>[בהם חכמים].</small></p><p>ועוד שנינו כי לדעת ר' מאיר <b>בחוצה לארץ</b> מוכרים להם בתים, ומשכירים להם שדות אבל לא מוכרים. ומסבירים: <b>שדה דאית ביה תרתי</b> <small>[שיש בו שני</small> טעמים לאיסור<small>]</small> בארץ ישראל — <b>גזרו בהו רבנן</b> <small>[בהם חכמים]</small> שלא למכור אף בחוצה לארץ, <b>בתים דלית בהו תרתי</b> <small>[שאין בהם שני</small> נימוקים<small>]</small> — <b>לא גזרו בהו רבנן</b> <small>[בהם חכמים]</small> שלא למכור.</p><p> ועוד שנינו במשנה, <b>ר' יוסי אומר: בארץ ישראל משכירין להם בתים</b> אבל לא שדות. ומסבירים: <b>מאי טעמא</b> <small>[מה הטעם]?</small> <b>שדות דאית בהו תרתי</b> <small>[שיש בהם שני</small> נימוקים<small>]</small> — <b>גזרו בהו רבנן</b> <small>[בהם חכמים]</small> שלא להשכיר, <b>בתים דלית בהו תרתי</b> <small>[שאין בהם שני</small> נימוקים<small>]</small> — <b>לא גזרו בהו רבנן</b> <small>[בהם חכמים].</small></p><p>ועוד שנינו כי לשיטתו של ר' יוסי, <b>ובסוריא מוכרין</b> בתים ומשכירים שדות, אבל לא מוכרים. ומסבירים: <b>מאי טעמא</b> <small>[מה הטעם]?</small> <b>קסבר</b> <small>[סבור הוא]:</small> <b>כיבוש יחיד לא שמיה</b> <small>[אין שמו]</small> <b>כיבוש,</b> ולכן אין בה איסור "לא תחנם" ולא הפקעה ממעשר, <b>ושדה דאית בה תרתי</b> <small>[שיש בו שנים</small> טעמים לאיסור<small>]</small> בארץ ישראל — <b>גזרו בה רבנן</b> <small>[חכמים]</small> שלא למכור אף בסוריא, <b>בתים דלית בהו תרתי</b> <small>[שאין בהם שני</small> נימוקים<small>]</small> — <b>לא גזרו בהו רבנן</b> <small>[בהם חכמים].</small></p><p><b>"ובחוצה לארץ מוכרין</b> בתים ושדות". <b>מאי טעמא</b> <small>[מה הטעם]?</small> <b>כיון דמרחק</b> <small>[שמרוחק]</small> המקום מארץ ישראל, ששם עיקר האיסור — <b>לא גזרינן</b> <small>[אין אנו גוזרים]</small> כלל כמו שגזרו בסוריא.</p><p>ובמסקנת ההלכה בעניין זה, <b>אמר רב יהודה אמר שמואל: הלכה כר' יוסי</b> שמותר למכור בתים לגוי בחוצה לארץ. <b>אמר רב יוסף: ובלבד שלא יעשנה שכונה</b> של גוים. <b>וכמה</b> היא <b>שכונה? תנא</b> <small>[שנה</small> החכם<small>]:</small> <b>אין שכונה פחותה משלשה בני אדם.</b></p><p>ושואלים: <b>ולחוש</b> <small>[ונחשוש]</small> <b>דלמא אזיל האי ישראל ומזבין לחד גוי</b> <small>[שמא הולך ישראל זה ומוכר לגוי אחד],</small> <b>ואזיל היאך ומזבין לה לתרי</b> <small>[והולך האחר ומוכר לשניים]</small> ונמצא שיהיו שם שלושה גוים, ונעשתה שכונה! <b>אמר אביי:</b> על <b>"לפני</b> עור לא תתן מכשול" (<a class="refLink" data-ref="Leviticus 19:14" href="https://www.sefaria.org.il/Leviticus.19.14" target="_blank">ויקרא יט, יד</a>) <b>מפקדינן</b> <small>[אנו מצווים],</small> על <b>"לפני"</b> של <b>"לפני" לא מפקדינן</b> <small>[אין אנו מצווים]</small> כלומר, אנו מצווים רק כאשר המוכר גורם מכשול באופן ישיר, אבל אם זה דבר שנעשה בעקיפין אין בו איסור.</p><p><big>ב</big> שנינו במשנה ש<b>אף במקום שאמרו</b> והתירו <b>להשכיר</b> לגוי, לא לבית דירה אמרו. ומעירים: <b>מכלל דאיכא דוכתא דלא מוגרי</b> <small>[מכאן שיש מקום שאין משכירים]</small> דירות כלל.</p>
</div>
</div>
</div>
</div>
</div>

<div class="page">
<h1>עבודה זרה כא ע"ב</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><b>וסתמא</b> <small>[</small>נמצא ש<small>סתמה</small> של המשנה<small>]</small> <b>כ</b>דעת <b>ר' מאיר</b> היא, שאמר שבארץ ישראל אין משכירים. <b>דאי</b> <small>[שאם]</small> תאמר שהיא כדעת <b>ר' יוסי,</b> הלוא <b>בכל דוכתא מוגרי</b> <small>[מקום משכירים],</small> אפילו בארץ ישראל.</p><p><big>א</big> שנינו במשנה, <b>ובכל מקום לא ישכור</b> (ישכיר) את המרחץ לגוי, מפני שהוא נקרא על שמו. ועוד <b>תניא</b> <small>[שנויה</small> ברייתא<small>],</small> <b>רבן שמעון בן גמליאל אומר: לא ישכור אדם מרחצו לגוי, מפני שנקרא</b> המרחץ <b>על שמו</b> של היהודי, <b>וגוי זה עושה בו מלאכה בשבתות ובימים טובים.</b></p><p>ומדייקים: דווקא לגוי, <b>אבל לכותי</b> (שומרוני), <b>מאי</b> <small>[מה]</small> יהא הדין? <b>שרי</b> <small>[מותר],</small> ויש לשאול: הלא <b>כותי אימר עביד ביה</b> <small>[אמור</small> ש<small>יעשה בה]</small> <b>מלאכה בחולו של מועד!</b> ודוחים: <b>בחולו של מועד אנן נמי עבדינן</b> <small>[אנו גם כן עושים]</small> ומחממים מרחץ.</p><p> ועוד מדייקים: לא ישכיר מרחץ לגוי, <b>אבל</b> להשכיר <b>שדהו לגוי מאי</b> <small>[מה]</small> הדין? <b>שרי</b> <small>[מותר],</small> <b>מאי טעמא</b> <small>[מה טעם</small> הדבר<small>]?</small> אין זה קרוי על שמו של היהודי המשכיר, משום שכולם יודעים כי <b>אריסא, אריסותיה קעביד</b> <small>[האריס,</small> את <small>אריסותו עושה],</small> ועובד עבור עצמו, ואחר כך ישלם ליהודי חלקו שלו. ויש לשאול: <b>מרחץ נמי אמרי</b> <small>[גם כן אומרים]:</small> <b>אריסא אריסותיה קעביד</b> <small>[האריס, אריסותו הוא עושה],</small> ומדוע ייאסר? 
   
ומשיבים: <b>אריסא דמרחץ לא עבדי אנשי</b> <small>[אריס של מרחץ אין אנשים עושים]</small> כרגיל, ולכן הרואים מניחים שהגוי הוא רק שכיר העובד עבור היהודי.</p><p> ועוד בענין זה <b>תניא</b> <small>[שנויה</small> ברייתא<small>],</small> <b>ר' שמעון בן אלעזר אומר: לא ישכיר אדם שדהו לכותי, מפני שנקראת על שמו, וכותי זה עושה בו מלאכה בחולו של מועד.</b> ומדייקים: דווקא לכותי לא ישכיר <b>אבל גוי מאי</b> <small>[מה]</small> יהא דינו? <b>שרי</b> <small>[מותר]</small> להשכיר, <b>דאמרי</b> <small>[שאומרים]:</small> <b>אריסא, אריסותיה עביד</b> <small>[האריס,</small> את <small>אריסותו עושה]</small> ואינו עושה עבור היהודי. ויש לשאול: <b>אי הכי</b> <small>[אם כן],</small> <b>כותי נמי אמרי</b> <small>[גם כן אומרים]:</small> <b>אריסא, אריסותיה עביד</b> <small>[האריס,</small> את <small>אריסותו עושה]!</small></p>
</div>
</div>
</div>
</div>
</div>

<div class="page">
<h1>עבודה זרה כב ע"א</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p>ומשיבים: הטעם הזה של <b>אריסותא</b> <small>[אריסות],</small> שהאריס עושה את אריסותו, ואינו עושה עבור ישראל, <b>לר' שמעון בן אלעזר לית ליה</b> <small>[אין לו,</small> אינו מקבל<small>]</small> נימוק זה. ושואלים: <b>אלא</b> על דרך זו, <b>גוי מאי טעמא</b> <small>[מה טעם]</small> <b>מותר</b> להשכיר לו? ומשיבים: <b>דאמרינן ליה</b> <small>[שאנו אומרים לו]</small> שביום זה אסור לעשות מלאכה <b>וציית</b> <small>[ו</small>הוא <small>מציית],</small> ואינו עושה מלאכה. ושואלים: <b>כותי נמי אמרינן ליה וציית</b> <small>[גם כן אומרים אנו לו ו</small>הוא <small>מציית]!</small> ומשיבים: <b>כותי לא ציית</b> <small>[אינו מציית],</small> משום <b>דאמר</b> <small>[ש</small>הוא <small>אומר]:</small> <b>אנא גמירנא טפי מינך</b> <small>[אני מלומד יותר ממך]</small> בדין, ואני יודע שהדבר מותר.</p><p> ושואלים:  <b>אי הכי</b> <small>[אם כך]</small> אתה מסביר, <b>מאי איריא</b> <small>[מה שייך]</small> מדוע נתן ר' שמעון בן אלעזר את הטעם שאסור להשכיר את שדהו לכותי <b>מפני שנקראת על שמו? תיפוק ליה</b> <small>[תצא לו]</small> הלכה זו מטעם אחר <b>משום "לפני עור לא תתן מכשל"</b> (<a class="refLink" data-ref="Leviticus 19:14" href="https://www.sefaria.org.il/Leviticus.19.14" target="_blank">ויקרא יט, יד</a>), שהרי אף הכותי מצווה (כישראל) שלא לעשות מלאכה בחול המועד, והוא עובר על כך! ומשיבים: אכן, סיבה <b>חדא</b> <small>[אחת]</small> <b>ועוד</b> סיבה <b>קאמר</b> <small>[אמר]:</small> <b>חדא</b> <small>[אחת]</small> — <b>משום "לפני עור", ועוד</b> — <b>מפני שנקראת על שמו</b> של היהודי.</p><p> מסופר, <b>הנהו מוריקאי</b> <small>[מגדלי כרכום]</small> שהיו שותפים בשדה באופן שה<b>גוי נקיט</b> <small>[היה מחזיק]</small> בשדה ועובד בה <b>בשבתא</b> <small>[בשבת]</small> <b>וישראל בחד בשבתא</b> <small>[באחד בשבת],</small> <b>אתו לקמיה</b> <small>[באו לפני]</small> <b>רבא</b> לשאול האם מותר ליהודי להתחלק בשכר בשווה, <b>שרא להו</b> <small>[התיר להם].</small></p><p><b>איתיביה</b> <small>[הקשה לו]</small> <b>רבינא לרבא</b> ממה ששנינו: <b>ישראל וגוי שקיבלו שדה בשותפות</b> לעבוד בה וליטול מתבואתה, <b>לא יאמר ישראל לגוי: "טול</b> אתה את <b>חלקך</b> בעבודה <b>בשבת, ואני</b> אטול את חלקי <b>בחול",</b> שנמצא הגוי עושה גם את חלקו של היהודי בשבת, <b>ואם התנו מתחלה</b> כשנכנסו לשותפות, שזה יטול חלקו בשבת וזה באחד מימי החול — <b>מותר,</b> שאז כל אחד מהם עובד בשלו.</p><p><b>ואם</b> עשו בסתם, הגוי בשבת והיהודי ביום אחר, ולבסוף <b>באו לחשבון</b> כמה עבד היהודי בחול — <b>אסור,</b> משום שהיהודי גילה בכך את דעתו שהגוי היה שלוחו בשבת. <b>איכסיף</b> <small>[התבייש]</small> רבא שנמצא שפסק שלא כדין. <b>לסוף איגלאי מלתא דהתנו מעיקרא הוו</b> <small>[לבסוף התגלה הדבר שמתחילה התנו],</small> וגם לפי הברייתא מותר הדבר.</p><p><b>רב גביהה מבי כתיל אמר,</b> לא כך היה מעשה, אלא קיבלו בשותפות <b>הנהו שתילי</b> <small>[אותם שתילים]</small> של <b>ערלה</b> לעבוד בהם ולמוכרם, <b>הוה גוי אכיל שני דערלה</b> <small>[היה הגוי אוכל</small> את <small>השנים של הערלה]</small> <b>וישראל</b> אוכל <b>שני דהתירא</b> <small>[</small>את <small>השנים של ההיתר],</small> <b>אתו לקמיה</b> <small>[באו לפני]</small> <b>רבא, שרא להו</b> <small>[התיר להם].</small></p><p>ומקשים: <b>והא אותביה</b> <small>[והרי הקשה לו]</small> <b>רבינא לרבא!</b> ומשיבים: לא להקשות לו בא אלא <b>לסיועי סייעיה</b> <small>[לסייע לו],</small> שאם היתנו שכל אחד יעבור וירויח בשנים מסוימות — מותר. ומקשים: <b>והא אכסיף</b> <small>[והרי התבייש]</small> רבא בדבר! ומשיבים: לא התבייש, כי <b>לא היו דברים מעולם.</b></p><p><b>איבעיא להו</b> <small>[נשאלה להם</small> לחכמים<small>]:</small> <b>סתמא מאי</b> <small>[סתם מהו],</small> מה דינו? כשלא התנו מתחילה במפורש שהם מחלקים את הימים, וגם לא באו בחשבון להתחלק ברווחים בשווה, יום כנגד יום? <b>תא שמע</b> <small>[בוא ושמע]</small> ממה ששנינו בברייתא: <b>אם התנו מתחילה</b> — <b>מותר,</b> ונדייק מכאן: <b>הא סתמא</b> <small>[הרי בסתם]</small> — <b>אסור.</b></p><p>ודוחים, <b>אימא סיפא</b> <small>[אמור</small> את <small>הסוף]:</small> <b>אם באו לחשבון</b> — <b>אסור,</b> ונדייק מכאן: <b>הא סתמא</b> <small>[הרי סתם]</small> — <b>מותר! אלא</b> מכיון שהדיוקים סותרים זה את זה, <b>מהא ליכא למשמע מינה</b> <small>[מזו אי אפשר לשמוע</small> ללמוד <small>ממנה].</small></p><p></p><p><big>א משנה</big> <b>אין מעמידין בהמה בפונדקאות של גוים, מפני שחשודין על הרביעה,</b> שמא הנמצאים בפונדק ירבעו את הבהמה, והדבר אסור להם, ונמצא שבהעמדת הבהמה שם הריהו נותן מכשול בפני עיוור. <b>ולא תתייחד אשה עמהן, מפני שחשודין על העריות. ולא יתייחד אדם</b> מישראל <b>עמהן, מפני שחשודין על שפיכות דמים.</b></p>
</div>
</div>
</div>
</div>
</div>

<div class="page">
<h1>עבודה זרה כב ע"ב</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><big>א גמרא</big> מן המשנה עולה שגוים חשודים על רביעת בהמות. <b>ורמינהי</b> <small>[ומשליכים,</small> מראים סתירה<small>]</small> ממה ששנינו: <b>לוקחין</b> (קונים) <b>מהן</b> מן הגוים <b>בהמה לקרבן, ואין חוששין</b> באותה בהמה <b>לא משום רובע</b> אדם <b>ולא משום נרבע</b> לאדם, <b>ולא משום מוקצה</b> שייחדה לעבודה זרה, <b>ולא משום נעבד</b> שעבדו אותו כעבודה זרה, שכל אלה פסולים לקרבן.</p><p> ונדון:  <b>בשלמא</b> <small>[נניח]</small> שבהמה זו היתה <b>מוקצה ונעבד</b> אין חוששים, לפי ש<b>אם איתא דאקצייה</b> <small>[אכן הקצה אותו]</small> לעבודה זרה <b>ואם איתא דפלחיה</b> <small>[אכן עבד אותו]</small> <b>לא הוה מזבין ליה</b> <small>[היה מוכר אותו],</small> ואם מכרו משמע שלא ייחדו ולא עבדו לעבודה זרה, <b>אלא</b> לפסול <b>רובע ונרבע לחוש</b> <small>[נחשוש],</small> שהרי שנינו במשנתנו שאנו חוששים לכך בגוים! <b>אמר רב תחליפא אמר רב שילא בר אבינא משמיה</b> <small>[משמו]</small> של <b>רב:</b> אין לחשוש לכך, מפני ש<b>גוי חס על בהמתו שלא תעקר,</b> ורביעה זו עשויה לעקר אותה. אבל במשנתנו הרי מדובר על בהמה של ישראל.</p><p> ושואלים:  <b>התינח</b> <small>[</small>דבר <small>זה נוח]</small> בבהמות <b>נקבות</b> שהן נעשות עקרות על ידי רביעת אנשים, ואולם בבהמות <b>זכרים מאי איכא למימר</b> <small>[מה יש לומר]?</small> <b>אמר רב כהנא:</b> אף זכרים שלהם אין הם נוהגים לרבוע, <b>הואיל ומכחישין בבשר</b> על ידי רביעה זו.</p><p> ושואלים:  <b>אלא הא דתניא</b> <small>[זו ששנויה</small> בברייתא<small>]:</small> <b>לוקחין</b> (קונים) <b>בהמה מרועה שלהן, ליחוש דלמא רבעה לה</b> <small>[נחשוש שמא רבע אותה],</small> שהרי אינה שלו ואינו חס עליה! ומשיבים: <b>רועה שלהן מתיירא משום הפסד שכר,</b> שאם יתפסו אותו שעשה כן, יפסיד את שכרו.</p><p> ומקשים:  <b>אלא הא דתניא</b> <small>[זו ששנויה</small> בברייתא<small>]:</small> <b>אין מוסרין בהמה לרועה שלהן,</b> משמע שאנו חוששים לכך, ומדוע? <b>לימא</b> <small>[נאמר]</small> ש<b>רועה שלהן מתיירא משום הפסד שכרו!</b></p><p>ומשיבים: <b>אינהו דידעי בהדדי, מרתתי</b> <small>[הם, שיודעים זה בזה</small> במעשיהם הרעים, הם <small>מפחדים],</small> ולכן לא יעשה כן הרועה בבהמתו של גוי אחר. <b>אנן דלא ידעינן בהו, לא מרתתי</b> <small>[אנו, שאין אנו יודעים בהם, אין</small> הם <small>מפחדים</small> מפנינו<small>].</small> <b>אמר רבה, היינו דאמרי אינשי</b> <small>[זהו שאומרים בני אדם]</small> בפתגם מקובל: <b>מכתבא גללא בזע</b> <small>[</small>כשם ש<small>המכתב חותך</small> את <small>השיש],</small> <b>רגלא בחבריה ידע</b> <small>[המרגל בחבירו</small> הוא <small>יודע]</small> כלומר, העובר עבירה מכיר באחרים העוברים עליה.</p><p> 
   
ומקשים: <b>אי הכי</b> <small>[אם כך],</small> שלוקחים מהם בהמה לקרבן משום שגוי חס על בהמתו ואינו רובע אותה, בהמות <b>זכרים מנקבות</b> (נשים) <b>לא ניזבון</b> <small>[נקנה],</small> <b>דחיישינן דלמא מרבעא ליה עילוה</b> <small>[שאנו חוששים שמא</small> היא <small>מרביעה אותו</small> את הזכר <small>עליה]!</small> ומשיבים: <b>כיון דמיגרי בה, מרתתא</b> <small>[ש</small>אם היא נוהגת כך <small>מתגרה בה</small> הזכר ורודף אחריה, היא <small>מפחדת]</small> ואינה עושה כן, שלא יתגלה קלונה ברבים.</p><p>ומקשים, <b>אלא הא דתני</b> <small>[זו ששנה]</small> <b>רב יוסף: ארמלתא לא תרבי כלבא</b> <small>[אלמנה לא תגדל כלב],</small> <b>ולא תשרי בר בי רב באושפיזא</b> <small>[ולא תשהה</small> בביתה <small>תלמיד ישיבה</small> כאורח<small>],</small> מפני שבשני אלה אנו חוששים בה לזנות; <b>בשלמא בר בי רב צניע לה</b> <small>[נניח תלמיד ישיבה צנוע לה]</small> והיא סומכת עליו שהוא לא יגלה את מעשיה, <b>אלא כלבא</b> <small>[כלב]</small> מדוע יש לחשוש? <b>כיון דמיגרה</b> <small>[שמתגרה]</small> <b>בה</b> ורודף אחריה היא <b>מרתתא</b> <small>[מפחדת]!</small></p><p>ומשיבים: כלב <b>כיון דכי שדיא ליה אומצא ומסריך אבתרה</b> <small>[שכאשר</small> היא <small>זורקת לו חתיכת בשר ו</small>הוא <small>נכרך אחריה],</small> <b>מימר אמרי אינשי</b> <small>[אומרים אנשים]</small> הרואים אותו בכך: <b>האי דמסריך אבתרה, משום אומצא דקא מסריך</b> <small>[זה ש</small>הוא <small>כרוך אחריה, משום הבשר</small> הוא <small>כרוך]</small> ואינם חושדים שסיבת הדבר היא רביעה, ועל כך היא סומכת.</p><p> ומוסיפים לשאול לדרך זו: בהמות <b>נקבות אצל נקבות</b> (נשים) <b>מאי טעמא לא מייחדינן</b> <small>[מה הטעם אין אנו מייחדים],</small> מה יש לחשוש כאן? <b>אמר מר עוקבא בר חמא: מפני שהגוים מצויין אצל נשי חבריהן</b> לזנות אתן, <b>ופעמים ש</b>הגוי <b>אינו מוצאה</b> את האישה, <b>ומוצא</b> בביתה <b>את הבהמה</b> הנקבה <b>ורובעה.</b></p><p><b>ואיבעית אימא</b> <small>[ואם תרצה אמור]:</small> <b>אפילו מוצאה</b> <small>[מוצא]</small> את האישה <b>נמי</b> <small>[גם כן]</small> <b>רובעה</b> את הבהמה, ש<b>אמר מר</b> <small>[החכם]:</small> <b>חביבה עליהן</b> על הגוים <b>בהמתן של ישראל יותר מנשותיהן</b> שלהם; וטעם הדבר כפי ש<b>אמר</b> <b>ר' יוחנן: בשעה שבא נחש על חוה</b> בחטא עץ הדעת <b>הטיל בה זוהמא,</b> וזוהמה זו גורמת שיש לאנשים סטיות ונטיות רעות. ושואלים: <b>אי הכי</b> <small>[אם כך],</small> <b>ישראל נמי</b> <small>[גם כן]</small> נחשוש לגביהם! ומשיבים: <b>ישראל שעמדו על הר סיני</b> — <b>פסקה זוהמתן</b> זו, <b>גוים שלא עמדו על הר סיני</b> — <b>לא פסקה זוהמתן.</b></p><p><b>איבעיא להו</b> <small>[נשאלה להם</small> לחכמים<small>]:</small> <b>עופות מאי</b> <small>[מה]</small> דינם? האם חוששים גם בהם לרביעה? <b>תא שמע</b> <small>[בוא ושמע],</small> פתרון לשאלה ש<b>אמר רב יהודה אמר שמואל משום</b> (בשם) <b>ר' חנינא: אני ראיתי גוי שלקח אווז מן השוק, רבעה,</b> ואחר כך <b>חנקה, צלאה, ואכלה. ואמר ר' ירמיה מדיפתי: אני ראיתי ערבי אחד שלקח ירך</b> של בהמה <b>מן השוק, וחקק</b> (עשה) <b>בה</b> חור <b>כדי</b> אפשרות של <b>רביעה, רבעה,</b> ואחר כך <b>צלאה ואכלה,</b> משמע שהם חשודים גם על העופות.</p>
</div>
</div>
</div>
</div>
</div>

<div class="page">
<h1>עבודה זרה כג ע"א</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><big>א</big> ועוד ביישוב הסתירה שבין המשנה שאוסרת לייחד בהמות עם גוים, לבין הברייתא המתירה לקנות מהם לקרבן, <b>רבינא אמר, לא קשיא</b> <small>[אין</small> זה <small>קשה]:</small> <b>הא</b> <small>[זו,</small> משנתנו<small>]</small> אוסרת <b>לכתחלה</b> לייחד עימהם, ואילו <b>הא</b> <small>[זו,</small> הברייתא<small>]</small> עוסקת ב<b>דיעבד</b> שאין חוששים שאכן רבע.</p><p><b>ומנא תימרא</b> <small>[ומנין אתה אומר]</small> <b>דשאני</b> <small>[ששונה]</small> הדין בענין זה של חשד בעריות <b>בין לכתחלה בין</b> <b>לדיעבד? דתנן</b> <small>[ששנינו</small> במשנה<small>]:</small> <b>לא תתייחד אשה עמהם, מפני שחשודין על העריות. ורמינהו</b> <small>[ומשליכים,</small> מראים סתירה<small>],</small> ששנינו במשנה במסכת כתובות, <b>האשה שנחבשה</b> (נאסרה) <b>בידי גוים,</b> אם נאסרה <b>על ידי</b> (בגלל) חוב של <b>ממון</b> — <b>מותרת לבעלה,</b> שאין חוששים שמא באו עליה. ואם נחבשה <b>על ידי</b> האשמה שיש בה חיוב <b>נפשות</b> (מוות) — <b>אסורה לבעלה,</b> שאז היא נעשית להם כהפקר. ומדוע אומרים שאם נאסרה משום ממונות מותרת ואין חוששים לבעילה, ואילו במשנתנו חוששים לבעילה?</p><p><b>אלא לאו שמע מינה</b> <small>[האם לא תלמד מכאן]</small> ש<b>שאני לן</b> <small>[שונה לנו]</small> <b>בין לכתחלה</b> כדין משנתנו, <b>לדיעבד</b> כענין שנחבשה האשה? ודוחים: <b>ממאי</b> <small>[ממה]</small> אתה מדייק כך? <b>דלמא</b> <small>[שמא]</small> <b>לעולם אימא</b> <small>[אומר]</small> <b>לך:</b> בדרך כלל <b>אפילו דיעבד נמי</b> <small>[גם כן]</small> <b>לא</b> נתיר, משום החשד בעריות, <b>והכא</b> <small>[וכאן]</small> לגבי האשה שנאסרה, <b>היינו טעמא</b> <small>[זהו הטעם],</small> שהותרה לבעלה — ש<b>מתיירא</b> הגוי לבעול אותה <b>משום הפסד ממונו,</b> שאם יבואו עליה לא ירצה הבעל לפדותה ולהחזיר את הממון.</p><p><b>תדע</b> שזהו הטעם, <b>דקתני סיפא</b> <small>[ששנה בסוף]</small> שאם נחבשה <b>על ידי נפשות אסורה לבעלה,</b> <b>ותו לא מידי</b> <small>[ושוב אין דבר]</small> כלומר, אין להאריך בענין זה, שהראייה פשוטה וברורה.</p><p><big>ב</big> <b>ר' פדת אמר</b> הסבר אחר לסתירה בין משנתנו, שחוששים בה לרביעה, לברייתא, שמתירה ליקח מגוים בהמה לקרבן, <b>לא קשיא</b> <small>[קשה</small> הדבר<small>]:</small> <b>הא</b> <small>[זו]</small> משנתנו היא לפי שיטת <b>ר' אליעזר,</b> <b>הא</b> <small>[זו]</small> הברייתא שיטת <b>רבנן</b> <small>[חכמים].</small> ומה הן שיטות אלה? <b>דתנן</b> <small>[ששנינו</small> במשנה<small>]</small> <b>גבי</b> <small>[אצל]</small> <b>פרת חטאת</b> (פרה אדומה), <b>ר' אליעזר אומר: אינה נקחת</b> (נקנית) <b>מן הגוים, וחכמים מתירין. מאי לאו בהא קמיפלגי</b> <small>[האם לא ב</small>דבר <small>זה הם חלוקים],</small> ש<b>ר' אליעזר סבר</b> <small>[סבור]:</small> <b>חיישינן</b> <small>[חוששים אנו]</small> <b>לרביעה, ורבנן סברי</b> <small>[וחכמים סבורים]:</small> <b>לא חיישינן</b> <small>[אין אנו חוששים]</small> <b>לרביעה?</b></p><p>ודוחים: <b>ממאי</b> <small>[ממה]</small> אתה מסיק דבר זה? <b>דלמא דכולי עלמא לא חיישינן</b> <small>[שמא לדעת הכל אין אנו חוששים]</small> <b>לרביעה, והכא היינו טעמא</b> <small>[וכאן זהו הטעם]</small> של <b>ר' אליעזר</b> — <b>כ</b>דברי <b>רב יהודה אמר רב,</b> ש<b>אמר רב יהודה אמר רב: הניח עליהן</b> על פרה אדומה <b>עודה</b> (חבילה) <b>של שקין</b> ריקים — <b>פסלה</b> בעצם ההנחה, שנאמר: "אשר לא עלה עליה עול" (<a class="refLink" data-ref="Numbers 19:2" href="https://www.sefaria.org.il/Numbers.19.2" target="_blank">במדבר יט, ב</a>), <b>ובעגלה</b> ערופה — אינה נפסלת בהנחה אלא <b>עד שתמשוך בה,</b> שנאמר: "אשר לא משכה בעול" (<a class="refLink" data-ref="Deuteronomy 21:3" href="https://www.sefaria.org.il/Deuteronomy.21.3" target="_blank">דברים כא, ג</a>), וזהו טעם המחלוקת,</p><p><b>מר סבר</b> <small>[חכם זה,</small> ר' אליעזר, <small>סבור]:</small> <b>חיישינן</b> <small>[חוששים אנו]</small> שמא עשה בה הגוי מלאכה כלשהי, <b>ומר סבר</b> <small>[וחכם זה,</small> חכמים, <small>סבור]:</small> <b>לא חיישינן</b> <small>[אין אנו חוששים]</small> לכך! ודוחים: <b>לא סלקא דעתך</b> <small>[יעלה על דעתך]</small> שחוששים שהניח עליה משא, כי <b>משום ניחא פורתא</b> <small>[נוחות מעט]</small> שמניח עליה דבר מה, <b>לא מפסיד טובא</b> <small>[אינו</small> מוכן <small>להפסיד הרבה]</small> את כל דמי הפרה אדומה.</p><p> ואומרים: אם כן,  <b>הכי נמי לימא</b> <small>[כאן גם כן,</small> לענין רביעה, <small>נאמר]:</small> <b>משום הנאה פורתא</b> <small>[מעט]</small> <b>לא מפסיד טובא</b> <small>[הרבה]!</small> ודוחים: <b>התם</b> <small>[שם]</small> לענין רביעה, <b>יצרו תוקפו</b> ואינו עושה באותה שעה חשבון של הפסד ממון הכרוך בכך.</p><p> ומציעים הצעה אחרת, <b>ודלמא</b> <small>[ושמא]</small> נאמר כך: <b>דכולי עלמא לא חיישינן</b> <small>[לדעת הכל אין אנו חוששים]</small> <b>לרביעה, והכא היינו טעמא</b> <small>[וכאן זהו הטעם]</small> של <b>ר' אליעזר</b> — <b>כדתני</b> <small>[כמו ששנה]</small> החכם <b>שילא, דתני</b> <small>[ששנה]</small> <b>שילא: מאי טעמא</b> <small>[מה הטעם]</small> של <b>ר' אליעזר?</b> שנאמר: <b>"דבר אל בני ישראל ויקחו אליך</b> פרה אדומה" (<a class="refLink" data-ref="Numbers 19:2" href="https://www.sefaria.org.il/Numbers.19.2" target="_blank">במדבר יט, ב</a>), לדייק מכאן: משל <b>בני ישראל יקחו, ואין</b> (ולא) משל <b>הגוים יקחו!</b></p><p>ודוחים: <b>לא סלקא דעתך</b> <small>[יעלה על דעתך]</small> לפרש כך, <b>דקתני סיפא</b> <small>[ששנה בסופה]</small> של אותה ברייתא: <b>וכן היה ר' אליעזר פוסל בכל הקרבנות כולן; ואי סלקא דעתך כדתני</b> <small>[ואם עולה על דעתך</small> שהטעם הוא <small>כמו ששנה]</small> <b>שילא, בשלמא</b> <small>[נניח]</small> <b>פרה</b> — <b>כתיב</b> <small>[כתוב]</small> <b>בה</b> לשון <b>קיחה,</b> ואפשר ללמוד שאין לוקחים אלא מישראל, <b>אלא כולהו</b> <small>[כל]</small> ה<b>קרבנות</b> האחרים, וכי <b>קיחה כתיב בהו</b> <small>[כתוב בהם]?</small> ועוד מציעים: <b>ודלמא</b> <small>[ושמא]</small> <b>עד כאן לא</b> שמענו ש<b>פליגי רבנן עליה</b> <small>[חלוקים חכמים עליו]</small> על <b>ר' אליעזר,</b></p>
</div>
</div>
</div>
</div>
</div>

<div class="page">
<h1>עבודה זרה כג ע"ב</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><b>אלא בפרה</b> ש<b>דמיה יקרין</b> שאין חוששים שירבענה, בגלל ההפסד הגדול שיבוא לו אם יגלו שעשה זאת, <b>אבל בשאר</b> ה<b>קרבנות מודו ליה</b> <small>[מודים לו]</small> שלוקחים בהמות מן הגוים כדי להקריבם!</p><p> ודוחים:  <b>ואלא הא דתניא</b> <small>[זו ששנויה</small> בברייתא<small>]:</small> <b>לוקחין מהן בהמה לקרבן,</b> אם כן, <b>מני</b> <small>[</small>כדעת <small>מי היא]?</small> הרי לדרך זו נמצא שהיא <b>לא</b> כדעת <b>ר' אליעזר ולא</b> דעת <b>רבנן</b> <small>[חכמים]!</small></p><p><b>ועוד, תניא בהדיא</b> <small>[שנויה</small> ברייתא <small>במפורש]:</small> <b>מאי אותיבו ליה חברוהי</b> <small>[מה השיבו לו חביריו]</small> <b>לר' אליעזר?</b> ממה שנאמר: <b>"כל צאן קדר יקבצו לך</b> אילי נביות ישרתונך <b>יעלו על רצון מזבחי"</b> (<a class="refLink" data-ref="Isaiah 60:7" href="https://www.sefaria.org.il/Isaiah.60.7" target="_blank">ישעיהו ס, ז</a>), הרי שבהמות של גוים עולים לשם קרבן ("על רצון מזבחי"), ונמצא שאין הם מחלקים בין פרה לבין שאר כל הקרבנות.</p><p><big>א</big> עקב דברים אלה מעירים: <b>עד כאן לא</b> שמענו כי <b>פליגי</b> <small>[נחלקו]</small> <b>אלא בחששא</b> <small>[בחשש]</small> בפרה שלא ידוע אם נרבעה, <b>אבל היכא</b> <small>[במקום]</small> ש<b>ודאי רבעה</b> הגוי — <b>פסלה; שמע מינה</b> <small>[למד מכאן]</small> ש<b>פרה קדשי מזבח היא</b> שדינה כקרבן לכל דבר, שבו אסור הנרבע, <b>דאי</b> <small>[שאם]</small> היא נחשבת כ<b>קדשי בדק הבית, מי מיפסלא</b> <small>[האם פוסלת]</small> <b>בה רביעה?</b></p><p>ודוחים: אפשר לומר כי <b>שאני</b> <small>[שונה]</small> <b>פרה</b> אדומה, שאף על פי שקדשי בדק הבית היא, <b>חטאת קרייה רחמנא</b> <small>[קראה אותה התורה]</small> ("חטאת היא", <a class="refLink" data-ref="Numbers 19:9" href="https://www.sefaria.org.il/Numbers.19.9" target="_blank">במדבר יט, ט</a>) ולכן יש בה דין קרבן חטאת לפוסלה ברביעה.</p><p> ואומרים:  <b>אלא מעתה,</b> לדרך זו, <b>תיפסל</b> אף <b>ביוצא דופן,</b> כלומר, אם לא נולדה כרגיל אלא על ידי ניתוח, שהולד יוצא מן הדופן — כמו קרבן חטאת, שאינו נלקח אלא מבהמה שנולדה כדרכה! <b>וכי תימא</b> <small>[ואם תאמר]:</small> <b>הכי נמי</b> <small>[כך</small> הוא <small>גם כן]</small> ובאמת היא פסולה בכך, <b>אלמה תניא</b> <small>[מדוע שנויה</small> הברייתא<small>]:</small> אם <b>הקדישה</b> את הפרה האדומה <b>ביוצא דופן</b> — <b>פסולה, ור' שמעון מכשיר,</b> משמע שלא הכל סבורים שדין פרה אדומה כדין קרבן!</p><p><b>וכי תימא</b> <small>[ואם תאמר]</small> ש<b>ר' שמעון</b> הולך בענין זה <b>לטעמיה</b> <small>[לשיטתו],</small> ש<b>אמר</b> לענין דין אשה יולדת: <b>יוצא דופן ולד מעליא</b> <small>[מעולה]</small> <b>הוא</b> ודינו כשאר ולדות לענין טומאה וקרבן, <b>והאמר</b> <small>[והרי אמר]</small> <b>ר' יוחנן: מודה היה ר' שמעון לענין קדשים ש</b>יוצא דופן <b>אינו קדוש!</b></p><p><b>אלא</b> כך צריך לומר: <b>שאני</b> <small>[שונה]</small> <b>פרה, הואיל ומום פוסל בה</b> — <b>דבר ערוה</b> (רובע ונרבע) <b>ועבודה זרה</b> (אם הם נעבדים או משמשים לעבודה זרה) <b>נמי</b> <small>[גם כן]</small> <b>פוסל בה,</b> ומנין? <b>דכתיב</b> <small>[שנאמר]</small> לגבי קרבנות פסולים: <b>"כי משחתם בהם מום בם"</b> (<a class="refLink" data-ref="Leviticus 22:25" href="https://www.sefaria.org.il/Leviticus.22.25" target="_blank">ויקרא כב, כה</a>), ולכן בהמה שיש בה צד השחתה — הרי היא פסולה לקרבן כבעלת מום; <b>ותנא דבי</b> <small>[ושנה</small> החכם <small>שמבית מדרשו]</small> של <b>ר' ישמעאל: כל מקום שנאמר</b> לשון <b>השחתה אינו אלא דבר ערוה ועבודה זרה,</b></p><p><b>דבר ערוה</b> שנקרא השחתה — <b>דכתיב</b> <small>[שנאמר]:</small> <b>"כי השחית כל בשר את דרכו על הארץ"</b> (<a class="refLink" data-ref="Genesis 6:12" href="https://www.sefaria.org.il/Genesis.6.12" target="_blank">בראשית ו, יב</a>), <b>ועבודה זרה</b> — <b>דכתיב</b> <small>[שנאמר]:</small> <b>"פן תשחתון ועשיתם לכם פסל"</b> (<a class="refLink" data-ref="Deuteronomy 4:16" href="https://www.sefaria.org.il/Deuteronomy.4.16" target="_blank">דברים ד, טז</a>); <b>והא פרה נמי</b> <small>[ופרה זו גם כן]</small> <b>הואיל ומום פוסל בה,</b> גם <b>דבר ערוה ועבודה זרה פסלי</b> <small>[פוסלים]</small> <b>בה.</b></p><p><big>ב</big> <b>גופא</b> <small>[לגופו]</small> של דבר שהוזכר קודם, <b>תני</b> <small>[שנה]</small> החכם <b>שילא: מאי טעמא</b> <small>[מה הטעם]</small> של <b>ר' אליעזר</b> שאמר שאין לוקחים פרה מן הגוים? <b>דכתיב</b> <small>[שנאמר]:</small> <b>"דבר אל בני ישראל ויקחו</b> אליך פרה אדומה" (<a class="refLink" data-ref="Numbers 19:2" href="https://www.sefaria.org.il/Numbers.19.2" target="_blank">במדבר יט, ב</a>), <b>בני ישראל יקחו, ואין הגוים יקחו.</b> ותמהים: <b>אלא מעתה</b> לפי שיטה זו, מה שנאמר בתרומה שלצורך המשכן: <b>"דבר אל בני ישראל ויקחו לי תרומה"</b> (<a class="refLink" data-ref="Exodus 25:2" href="https://www.sefaria.org.il/Exodus.25.2" target="_blank">שמות כה, ב</a>) <b>הכי נמי</b> <small>[כך גם כן]</small> תאמר ש<b>בני ישראל יקחו, ואין הגוים יקחו,</b> שאין קונים דבר למקדש מן הגוים?</p><p><b>וכי תימא</b> <small>[ואם תאמר]:</small> <b>הכי נמי</b> <small>[כך</small> הוא <small>גם כן],</small> <b>והאמר</b> <small>[והרי אמר]</small> <b>רב יהודה אמר שמואל, שאלו את ר' אליעזר: עד היכן</b> גבול החובה של <b>כיבוד אב ואם? אמר להם: צאו וראו מה עשה גוי אחד לאביו באשקלון ודמא</b> <b>בן נתינה שמו, פעם אחת בקשו</b> לקנות <b>ממנו אבנים לאפוד</b></p>
</div>
</div>
</div>
</div>
</div>

<div class="page">
<h1>עבודה זרה כד ע"א</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><b>ב</b>עבור <b>ששים רבוא</b> (שש מאות אלף) דינרים <b>שכר</b> שהיה מרויח בעסקה זו; <b>רב כהנא מתני</b> <small>[היה שונה]</small> במעשה זה: <b>בשמונים רבוא</b> (שמונה מאות אלף) דינרים; <b>והיו מפתחות</b> של אוצרותיו <b>מונחות תחת מראשותיו של אביו, ולא</b> העיר אותו כי לא רצה ל<b>צערו</b> בכך, אף על פי שהפסיד על ידי כך את כל הרווח!</p><p> ומשיבים:  <b>"אבני שהם"</b> שכתובות אחרי "ויקחו אליך", כתובות בלי ו' החיבור, לומר שכאן <b>הפסיק הענין,</b> שאין להן דין של "ויקחו אליך", שצריך לקנות מישראל דווקא. ומקשים: <b>והא</b> <small>[והרי]</small> <b>"ואבני מלואים"</b> (<a class="refLink" data-ref="Exodus 25:2" href="https://www.sefaria.org.il/Exodus.25.2" target="_blank">שמות כה, ב</a>) <b>כתיב</b> <small>[נאמר]</small> מיד לאחר מכן, <b>דהדר ערביה</b> <small>[שחזר</small> הכתוב ו<small>עירב אותו]</small> עם הדברים הראשונים, ואם כן ייאסרו גם אבני שהם להיקנות מגוי!</p><p><b>ועוד</b> יש להקשות על עצם דברי שילא, שלדעת ר' אליעזר אין פרה נקנית מגוי: והרי <b>קתני סיפא</b> <small>[שנויה בסופה]</small> של אותה ברייתא: <b>לשנה אחרת נולדה לו</b> לדמא בן נתינה <b>פרה אדומה בעדרו, נכנסו חכמי ישראל אצלו</b> לדון עימו לגבי קנייתה, <b>אמר להם: יודע אני בכם שאם אני מבקש מכם כל ממון שבעולם</b> בעבורה <b>אתם נותנין לי, עכשיו איני מבקש מכם אלא אותו ממון שהפסדתי בשביל אבא</b> שלא מכרתי את האבנים לאפוד. משמע שאף פרה אדומה אפשר לקנות מגוי!</p><p> ומשיבים:  <b>התם</b> <small>[שם]</small> <b>על ידי תגרי ישראל זבון</b> <small>[קנו],</small> שהתגרים קנו את הבהמה מן הגוי, ואחר כך חזרו ומכרוה לציבור, ונמצא</p><p>שהפרה האדומה נקנתה מישראל. ושואלים: <b>ו</b>לדעת שילא, שלדברי ר' אליעזר אין קונים פרה מגוי רק בגלל גזירת הכתוב, האם <b>ר' אליעזר לא חייש</b> <small>[אינו חושש]</small> <b>לרביעה?</b></p><p><b>והתניא</b> <small>[והרי שנויה</small> ברייתא<small>],</small> <b>אמרו לו לר' אליעזר: מעשה ולקחוה מן הגוי ודמא שמו, ואמרי לה</b> <small>[ויש אומרים]</small> <b>רמץ שמו, אמר להן ר' אליעזר: משם</b> מביאים אתם <b>ראיה? ישראל היו משמרין אותה</b> את העגלה הזו <b>משעה שנולדה,</b> ובוודאי לא נרבעה. וכיון שמצריך ר' אליעזר שמירה זו, משמע שהוא חושש לרביעה! ומשיבים: <b>ר' אליעזר תרתי אית ליה</b> <small>[שני</small> חששות <small>יש לו]: הוא חושש משום</small> <b>קיחה</b> מגוי, <b>וחייש נמי</b> <small>[וחושש גם כן]</small> <b>לרביעה.</b></p><p>ודנים במה ש<b>אמר מר</b> <small>[החכם]:</small> <b>ישראל היו משמרין אותה משעה שנולדה.</b> ושואלים: <b>וניחוש דלמא רבעי לאמא כי הוה מעברה</b> <small>[ו</small>עדיין יש לחשוש <small>שמא רבעו את האם כשהיתה מעוברת</small> בפרה זו<small>],</small> ואז היא נאסרה, ש<b>אמר רבא: וולד</b> פרה <b>הנוגחת</b> שהרגה אדם בהיותה מעוברת — <b>אסורה</b> למזבח, משום שאנו אומרים ש<b>היא וולדה נגחו, ו</b>כן <b>וולד הנרבעת</b> — <b>אסורה, היא וולדה נרבעו!</b> ומשיבים: <b>אימא</b> <small>[אמור]</small> ותקן את הלשון כך: <b>ישראל היו משמרין אותה משעה שנוצרה</b> במעי אמה, ולא נרבעה אמה.</p><p> ומקשים:  <b>וניחוש דלמא רבעוה לאמא מעיקרא</b> <small>[ו</small>עדיין יש <small>לחשוש שמא רבעו את האם מתחילה]</small> לפני שנתעברה, <b>דתנן</b> <small>[ששנינו</small> במשנה<small>]:</small> <b>כל הפסולין לגבי מזבח</b> כגון הנעבד והנרבע — <b>ולדותיהן</b> שנתעברו בהם לאחר מכן, <b>מותרין, ותני עלה</b> <small>[ושנויה</small> ברייתא <small>עליה]</small> ש<b>ר' אליעזר אוסר</b> בזה, ואם כן ר' אליעזר צריך לאסור גם בפרה אדומה זו שמא רבעו את אמה!</p><p> 
   
 ומעירים: <b>הניחא</b> <small>[זה נוח]</small> <b>ל</b>שיטת <b>רבא,</b> ש<b>אמר רבא אמר רב נחמן: מחלוקת</b> זו, בין ר' אליעזר וחכמים, היא <b>כשנרבעו כשהן מוקדשין</b> שאז אוסר ר' אליעזר את הוולדות שנתעברו בהם לאחר מכן, <b>אבל</b> כשנעשתה בהן עבירה <b>כשהן חולין</b> — <b>דברי הכל מותרין</b> הולדות,</p><p><b>אלא ל</b>דעת <b>רב הונא בר חיננא אמר רב נחמן</b> שאמר: <b>מחלוקת כשנרבעו כשהן חולין, אבל כשהן מוקדשין</b> — <b>דברי הכל אסורין, מאי איכא למימר</b> <small>[מה יש לומר]?</small> מדוע לא אסר ר' אליעזר?</p><p> ומשיבים:  <b>אימא</b> <small>[אמור]</small> כך: <b>ישראל היו משמרין אותה</b> אף <b>לאמא</b> של פרה אדומה זו <b>משעה שנוצרה. ו</b>שואלים: מכל מקום <b>ניחוש דילמא רבעוה לאמא דאמא</b> <small>[ו</small>עדיין יש <small>לחשוש שמא רבעו את האם של האם]!</small> ודוחים: <b>כולי האי לא חיישינן</b> <small>[כל זאת</small> (עד לדור שלישי) <small>אין אנו חוששים].</small></p><p>ודנים בתירוץ ש<b>אמר מר</b> <small>[החכם]:</small> <b>ישראל היו משמרין אותה משעה שנוצרה.</b> ושואלים: <b>מנא ידעינן</b> <small>[מנין אנו יודעים]</small> שתיוולד פרה אדומה, כדי שישמרוה? <b>אמר רב כהנא: כוס אדום מעבירין לפניה</b> של הפרה האם <b>בשעה שעולה עליה זכר,</b> ועל ידי כך הוולד הנוצר יהיה גם כן אדום.</p><p> ושואלים:  <b>אי הכי</b> <small>[אם כך],</small> שיש אופן פשוט שכזה ליצירת פרה אדומה, <b>אמאי</b> <small>[מדוע]</small> <b>דמיה</b> של פרה אדומה <b>יקרין</b> כל כך? ודוחים: עדיין פרה אדומה כשרה דבר נדיר הוא, <b>הואיל ושתי שערות</b> בצבע אחר <b>פוסלות בה,</b> ולא כל פרה נעשית אדומה בשלימות. ועוד שואלים: <b>ומאי שנא דידהו</b> <small>[מה שונה</small> פרה <small>שלהם]</small> של הגוים שהוצרכו לקנות מהם פרה אדומה, אם יש דרך לעשות כן גם בשל ישראל? <b>אמר רב כהנא:</b> אצל דמא בן נתינה מדובר היה <b>במוחזקת,</b> שהיתה בידו משפחת פרות שהיתה מוחזקת שהיא יולדת וולדות אדומים בדרך זו.</p><p><big>א</big> מסופר: <b>יתיב</b> <small>[ישבו]</small> <b>ר' אמי ור' יצחק נפחא אקלעא</b> <small>[על המרפסת]</small> של <b>ר' יצחק נפחא, פתח חד מינייהו</b> <small>[אחד מהם]</small> <b>ואמר: וכן היה ר' אליעזר פוסל</b> בהמות שנלקחו מן הגוים <b>בכל הקרבנות כולן,</b> משום חשש רביעה.</p><p><b>פתח אידך מינייהו</b> <small>[האחר מהם]</small> <b>ואמר: מאי אותיבו ליה חברוהי</b> <small>[מה השיבו,</small> הקשו <small>לו חביריו]</small> <b>לר' אליעזר?</b> והרי ישעיהו מנבא שלעתיד לבוא <b>"כל צאן קדר יקבצו לך" וגו'</b> (<a class="refLink" data-ref="Isaiah 60:7" href="https://www.sefaria.org.il/Isaiah.60.7" target="_blank">ישעיהו ס, ז</a>), אם כן לוקחים קרבנות מן הגוים! <b>אמר להן ר' אליעזר:</b> כל הגוים <b>כולם גרים גרורים הם לעתיד לבא,</b> וממילא לא יהיה עוד חשש שרבעו את בהמותיהם.</p><p><b>אמר רב יוסף: מאי קרא</b> <small>[מה המקרא]</small> המלמד שכולם יתגיירו לעתיד לבוא? שנאמר: <b>"כי אז אהפך אל עמים שפה ברורה</b> לקרוא כולם בשם ה' " (<a class="refLink" data-ref="Zephaniah 3:9" href="https://www.sefaria.org.il/Zephaniah.3.9" target="_blank">צפניה ג, ט</a>). <b>אמר ליה</b> <small>[לו]</small> <b>אביי: ודלמא</b> <small>[ושמא]</small> <b>מעבודה זרה</b> בלבד <b>הוא דהדור בהו</b> <small>[שחוזרים בהם]</small> הגוים לעתיד לבוא, אבל לא משאר עבירות, כגון רביעה! <b>אמר ליה</b> <small>[לו]</small> <b>רב יוסף:</b> הרי <b>"לעבדו שכם אחד" כתיב</b> <small>[נאמר]</small> (<a class="refLink" data-ref="Zephaniah 3:9" href="https://www.sefaria.org.il/Zephaniah.3.9" target="_blank">צפניה ג, ט</a>), משמע שכולם יקבלו על עצמם את כל המצוות כישראל.</p><p><b>רב פפא מתני הכי</b> <small>[היה שונה כך],</small> כפי שאמרנו. <b>ורב זביד מתני הכי</b> <small>[היה שונה כך],</small> בנוסח אחר, שלא היו ר' אמי ור' יצחק נפחא מדברים אחר זה, אלא <b>ותרוייהו אמרי</b> <small>[ושניהם אמרו]:</small> <b>וכן היה ר' אליעזר פוסל בכל הקרבנות, ותרוייהו אמרי</b> <small>[ושניהם אמרו]:</small> <b>ומאי אותיבו ליה חברוהי</b> <small>[ומה השיבו,</small> הקשו <small>לו חביריו]</small> <b>לר' אליעזר? "כל צאן קדר יקבצו לך" וגו'</b> ואת התשובה <b>אמר ר' אליעזר: כולם גרים גרורים הם לעתיד לבא.</b></p><p>ושניהם אמרו: <b>ומאי קראה</b> <small>[ומה המקרא]</small> המלמד על כך? <b>"כי אז אהפך אל עמים שפה ברורה לקרא כלם בשם ה'". מתקיף לה</b> <small>[מקשה על כך]</small> <b>רב יוסף: ודלמא</b> <small>[ושמא]</small> <b>מעבודה זרה</b> בלבד <b>הוא דהדרי בהו</b> <small>[שחוזרים בהם]!</small> <b>אמר ליה</b> <small>[לו]</small> <b>אביי: "לעבדו שכם אחד" כתיב</b> <small>[נאמר].</small></p><p>על הסברה האוסרת לקחת קרבנות מגוים, <b>מיתיבי</b> <small>[מקשים]:</small> <b>"ויאמר משה גם אתה תתן בידנו זבחים ועלת"</b> (<a class="refLink" data-ref="Exodus 10:25" href="https://www.sefaria.org.il/Exodus.10.25" target="_blank">שמות י, כה</a>), ואם לוקחים זבחים מפרעה, משמע שאפשר לקחת זבחים ועולות מגוי! ומשיבים: <b>קודם מתן תורה שאני</b> <small>[שונה],</small> שעדיין לא נאסר הדבר.</p><p> ומקשים עוד, <b>תא שמע</b> <small>[בוא ושמע]</small> ממה שנאמר: <b>"ויקח יתרו חתן משה עלה וזבחים לאלהים"</b> (<a class="refLink" data-ref="Exodus 18:12" href="https://www.sefaria.org.il/Exodus.18.12" target="_blank">שמות יח, יב</a>)! ודוחים: מעשה <b>יתרו נמי</b> <small>[גם כן]</small> <b>קודם מתן תורה הוה</b> <small>[היה].</small> ומקשים: <b>הניחא למאן דאמר</b> <small>[זה נוח</small> <small>למי שאומר]:</small> בואו של <b>יתרו</b> למשה <b>קודם מתן תורה הוה</b> <small>[היה],</small> כסדר הפרשה. <b>אלא למאן דאמר</b> <small>[ל</small>דעת <small>מי שאומר]:</small></p>
</div>
</div>
</div>
</div>
</div>

<div class="page">
<h1>עבודה זרה כד ע"ב</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><b>יתרו לאחר מתן תורה הוה</b> <small>[היה]</small> <b>מאי איכא למימר</b> <small>[מה יש לומר]?</small> הרי אסור היה לקבל ממנו! <b>אלא,</b> יש לומר כי <b>יתרו מישראל זבן</b> <small>[קנה]</small> את הבהמות לקרבן.</p><p> ומציעים ראיה, <b>תא שמע</b> <small>[בוא ושמע]:</small> <b>"ויאמר שאול מעמלקי הביאום אשר חמל העם על מיטב הצאן והבקר למען זבח לה' אלהיך"</b> (<a class="refLink" data-ref="I Samuel 15:15" href="https://www.sefaria.org.il/I_Samuel.15.15" target="_blank">שמואל א טו, טו</a>), משמע שאפשר להקריב בהמות של גוים! ומשיבים: <b>מאי</b> <small>[מה]</small> פירוש <b>"מיטב"?</b> לא שהשתמשו במיטב הבהמות עצמן, אלא ב<b>דמי מיטב</b> הבהמות, שמכרון ובדמיהן הביאו קרבנות.</p><p> ושואלים:  <b>ומאי שנא</b> <small>[ומה שונה]</small> מדוע דווקא <b>מיטב?</b> מדוע מכרו דווקא מן המיטב? ומשיבים: <b>כי היכי דליקפץ עליהן זבינא</b> <small>[כדי שיקפצו עליהם קונים]</small> על הבהמות הללו שהם מוכרים, שהכל רוצים לקנות מן המיטב.</p><p> ומציעים עוד, <b>תא שמע</b> <small>[בוא ושמע]:</small> <b>"ויאמר ארונה אל דוד יקח ויעל אדני המלך הטוב בעינו [ראה] הבקר לעלה והמרגים וכלי הבקר לעצים"</b> (<a class="refLink" data-ref="II Samuel 24:22" href="https://www.sefaria.org.il/II_Samuel.24.22" target="_blank">שמואל ב כד, כב</a>), הרי אפשר להשתמש בבהמת גוי לקרבן! <b>אמר רב נחמן: ארונה גר תושב היה,</b> שקיבל על עצמו שבע מצוות בני נח, ובכללן איסור רביעת בהמה, ולכן מותר היה לקבל ממנו בהמות לקרבן.</p><p> אגב הזכרת הפסוק שואלים: <b>מאי</b> <small>[מה]</small> פירוש <b>"מורגים"? אמר עולא: מטה של טורביל.</b> ושואלים: <b>מאי</b> <small>[מה</small> היא<small>]</small> <b>מטה של טורביל?</b> שמונח זה לא היה ידוע בבבל; ומשיבים: <b>עיזא דקורקסא דדיישן</b> <small>[לוח כבד ומשונן שדשות</small> בו הבהמות<small>].</small> <b>אמר רב יוסף: מאי קרא</b> <small>[מהו המקרא]</small> שממנו אפשר ללמוד שזה פירוש "מוריגים"? שנאמר: <b>"הנה שמתיך למורג חרוץ חדש בעל פיפיות תדוש הרים ותדק וגבעות כמץ תשים"</b> (<a class="refLink" data-ref="Isaiah 41:15" href="https://www.sefaria.org.il/Isaiah.41.15" target="_blank">ישעיהו מא, טו</a>), הרי שמורג יש בו חריצים ("חרוץ") ושיניים ("פיפיות"), והוא משמש לדישה.</p><p><b>מיתיבי</b> <small>[מקשים]</small> ממה שמסופר כי לאחר ששלחו פלישתים את ארון הברית על ידי פרות וחזר לישראל — <b>"ואת הפרות העלו עלה לה'"</b> (<a class="refLink" data-ref="I Samuel 6:14" href="https://www.sefaria.org.il/I_Samuel.6.14" target="_blank">שמואל א ו, יד</a>)! ומשיבים: <b>הוראת שעה היתה</b> זו שהקריבום.</p><p> ומעירים:  <b>הכי נמי מסתברא</b> <small>[כך גם כן מסתבר]</small> שהיתה זו הוראת שעה, <b>דאי לא תימא הכי</b> <small>[שאם לא תאמר כך],</small> <b>עולה נקבה מי איכא</b> <small>[האם יש]?</small> והרי אין מקריבים עולה אלא מן הזכרים, וכאן מדובר בפרות!</p><p> ודוחים את הראיה הזו: <b>ומאי קושיא</b> <small>[ומה קושיה</small> היא זו<small>]?</small> <b>דלמא</b> <small>[שמא]</small> <b>בבמת יחיד</b> היה הדבר, <b>וכדרב אדא בר אהבה,</b> ש<b>אמר רב אדא בר אהבה: מנין לעולה נקבה שהיא כשרה בבמת יחיד? שנאמר: "ויקח שמואל טלה חלב אחד ויעלהו עולה"</b> (<a class="refLink" data-ref="I Samuel 7:9" href="https://www.sefaria.org.il/I_Samuel.7.9" target="_blank">שמואל א ז, ט</a>), ו"טלה חלב" מבינים כטלה שנותן חלב, כלומר נקבה.</p><p> ומקשים: הרי לשון  <b>"ויעלהו"</b> האמורה בענין זה <b>זכר משמע! אמר רב נחמן בר יצחק: "ויעלה" כתיב</b> <small>[כתוב]</small> במקרא, והיא לשון נקבה.</p><p><big>א</big> ועוד בישוב הסתירה שבין משנתנו, לפיה גוים חשודים על הרביעה, לבין הברייתא שהתירה לקחת מהם בהמה לקרבן, <b>ר' יוחנן אמר:</b> <b>גבול יש לה</b> לבהמה, אם היא <b>פחותה מבת שלש שנים</b> — הרי היא <b>נעקרת</b> (נעשית עקרה) על ידי רביעת אדם, אם היא <b>בת שלש שנים</b> — <b>אינה נעקרת,</b> ומה שהתירה הברייתא לקחת מן הגוים הרי זו בהמה פחותה משלוש שנים, שוודאי לא רבעוה, מחשש שתיעקר בכך.</p><p><b>איתיביה</b> <small>[הקשו]</small> לו <b>כל הני תיובתא</b> <small>[אותן הקושיות</small> שהקשינו<small>],</small> שמביאים קרבנות מן הגוים, <b>שני להו</b> <small>[</small>ו<small>תירץ להם]</small> שהכל מדובר ב<b>פחותה מבת שלש שנים.</b> ומקשים עוד, <b>תא שמע</b> <small>[בוא ושמע]</small> מן הכתוב <b>"ואת הפרות 
   
 העלו עלה לה'"</b> (<a class="refLink" data-ref="I Samuel 6:14" href="https://www.sefaria.org.il/I_Samuel.6.14" target="_blank">שמואל א ו, יד</a>)! ומתרצים: מדובר <b>בפחותה מבת שלש שנים.</b></p><p><b>מתקיף לה</b> <small>[מקשה על כך]</small> <b>רב הונא בריה</b> <small>[בנו]</small> של <b>רב נתן: אם כן, היינו</b> <small>[זהו]</small> שכתוב <b>"ואת בניהם כלו בבית"</b> (<a class="refLink" data-ref="I Samuel 6:10" href="https://www.sefaria.org.il/I_Samuel.6.10" target="_blank">שמואל א ו, י</a>), ואתה טוען שמדובר ב<b>פחותה מבת שלש שנים,</b></p><p><b>ופחותה מבת שלש שנים מי קא ילדה</b> <small>[האם היא יולדת]?</small> <b>והתניא</b> <small>[והרי שנויה</small> ברייתא<small>]:</small> <b>פרה וחמור</b> שנקנו מן הגוי, ולא ידוע אם כבר ילדה הבהמה, אם היתה בהמה זו <b>מבת שלש</b> בשנתה השלישית וילדה זכר, — הריהו <b>ודאי לכהן,</b> שהוא ודאי בכור, לפי שאין פרה יולדת בפחות מבת שלוש, <b>מכאן ואילך,</b> אם קנה אותה מבוגרת מבת שלוש שנים, <b>ספק</b> הוא אם ולד זה בכור או אינו בכור! <b>אלא, מחוורתא כדשנין מעיקרא</b> <small>[מחוור,</small> ברור <small>כמו שתירצנו מתחילה],</small> שהוראת שעה היתה.</p><p><big>ב</big> כיון שהוזכר ענין זה של הפרות שהביאו הפלישתים, דנים עוד בענין זה. נאמר שם: <b>"וישרנה הפרות בדרך על דרך בית שמש" וגו'</b> (<a class="refLink" data-ref="I Samuel 6:12" href="https://www.sefaria.org.il/I_Samuel.6.12" target="_blank">שמואל א, ו, יב</a>), <b>מאי</b> <small>[מה]</small> פירוש המלה <b>"וישרנה"? אמר ר' יוחנן משום</b> (בשם) <b>ר' מאיר: שאמרו שירה. ורב זוטרא בר טוביה אמר רב: שישרו פניהם כנגד ארון ואמרו שירה.</b></p><p><b>ומאי</b> <small>[ומה]</small> <b>שירה אמרו? אמר ר' יוחנן משום</b> (בשם) <b>ר' מאיר: "אז ישיר משה ובני ישראל"</b> (<a class="refLink" data-ref="Exodus 15:1" href="https://www.sefaria.org.il/Exodus.15.1" target="_blank">שמות טו, א</a> ואילך). <b>ור' יוחנן דידיה</b> <small>[משלו,</small> משל עצמו<small>]</small> <b>אמר</b> שהשירה היתה: <b>"ואמרתם ביום ההוא הודו לה' קראו בשמו</b> הודיעו בעמים עלילותיו"</p><p>(<a class="refLink" data-ref="Isaiah 12:4" href="https://www.sefaria.org.il/Isaiah.12.4" target="_blank">ישעיהו יב, ד</a>). <b>ור' שמעון בן לקיש אמר: מזמורא יתמא</b> <small>[המזמור היתום]</small> כלומר, מזמור שלא נזכר שם אומרו, וגם לא על איזה אירוע נאמר: <b>"מזמור שירו לה' שיר חדש כי נפלאות עשה הושיעה לו ימינו וזרוע קדשו"</b> (<a class="refLink" data-ref="Psalms 98:1" href="https://www.sefaria.org.il/Psalms.98.1" target="_blank">תהלים צח, א</a> ואילך). <b>ר' אלעזר אמר,</b> מזמור זה אמרו: <b>"ה' מלך ירגזו עמים"</b> (<a class="refLink" data-ref="Psalms 99:1" href="https://www.sefaria.org.il/Psalms.99.1" target="_blank">תהלים צט, א</a> ואילך).</p><p><b>ר' שמואל בר נחמני אמר: "ה' מלך גאות לבש"</b> (<a class="refLink" data-ref="Psalms 93:1" href="https://www.sefaria.org.il/Psalms.93.1" target="_blank">תהלים צג, א</a> ואילך). <b>ר' יצחק נפחא אמר,</b> שכך היתה שירתן: <b>"רוני רוני השיטה</b> (רמז לארון הברית שעשוי היה מעצי שיטים) <b>התנופפי ברוב הדרך, המחושקת בריקמי זהב</b> (שהארון היה מצופה זהב) <b>המהוללה בדביר ארמון</b> (בספר התורה שבו), <b>ומפוארה בעדי עדיים".</b></p><p><b>רב אשי מתני לה להא</b> <small>[היה שונה את זו]</small> השירה שאמר <b>ר' יצחק, אהא</b> <small>[על זה],</small> שנאמר: <b>"ויהי בנסע הארן ויאמר משה קומה ה'"</b> (<a class="refLink" data-ref="Numbers 10:35" href="https://www.sefaria.org.il/Numbers.10.35" target="_blank">במדבר י, לה</a>), ושואלים: <b>ישראל מאי</b> <small>[מה]</small> <b>אמרו</b> באותה שעה? <b>אמר ר' יצחק: "רוני רוני השיטה"</b></p><p><b>אמר רב: כמאן קרו פרסאי לספרא</b> <small>[כמי</small> על סמך מה <small>קוראים הפרסיים לספר]</small> <b>"דביר"? מהכא</b> <small>[מכאן],</small> שנאמר: <b>"ושם דביר לפנים קרית ספר"</b> (<a class="refLink" data-ref="Judges 1:11" href="https://www.sefaria.org.il/Judges.1.11" target="_blank">שופטים א, יא</a>) — הרי שדביר קשור לספר.</p><p><b>רב אשי אמר: כמאן קרו פרסאי</b> <small>[כמי,</small> על סמך מה <small>קוראים הפרסיים]</small> <b>לנידה "דשתנא"? מהכא</b> <small>[מכאן],</small> שנאמר: <b>"כי דרך נשים לי"</b> (<a class="refLink" data-ref="Genesis 31:35" href="https://www.sefaria.org.il/Genesis.31.35" target="_blank">בראשית לא, לה</a>), ו"דשתנא" הוא כעין קיצור של מילים אלה.</p>
</div>
</div>
</div>
</div>
</div>

<div class="page">
<h1>עבודה זרה כה ע"א</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><big>א</big> נאמר: <b>"וידם השמש וירח עמד עד יקם גוי איביו הלא היא כתובה על ספר הישר"</b> (<a class="refLink" data-ref="Joshua 10:13" href="https://www.sefaria.org.il/Joshua.10.13" target="_blank">יהושע י, יג</a>), <b>מאי</b> <small>[מה]</small> הוא אותו <b>"ספר הישר"? אמר ר' חייא בר אבא אמר ר' יוחנן: זה ספר אברהם יצחק ויעקב</b> (כלומר, ספר בראשית) ונקרא כך משום <b>ש</b>האבות <b>נקראו "ישרים", שנאמר</b> בדברי בלעם: <b>"תמת נפשי מות ישרים"</b> (<a class="refLink" data-ref="Numbers 23:10" href="https://www.sefaria.org.il/Numbers.23.10" target="_blank">במדבר כג, י</a>), שביקש שתהא אחריתו כמותם.</p><p> ושואלים:  <b>והיכא רמיזא</b> <small>[והיכן נרמז]</small> ענין זה בספר בראשית שהשמש תעמוד ליהושע? שנאמר בברכת יעקב לאפרים: <b>"וזרעו יהיה מלא הגוים"</b> (<a class="refLink" data-ref="Genesis 48:19" href="https://www.sefaria.org.il/Genesis.48.19" target="_blank">בראשית מח, יט</a>), <b>[אימתי יהיה</b> איש מזרע אפרים <b>מלא הגוים],</b> שיהיה ידוע בכל העולם? <b>בשעה שעמדה לו חמה ליהושע</b> שהוא משבט אפרים. באותו פסוק שבספר יהושע נאמר עוד: <b>"ויעמד השמש בחצי השמים ולא אץ לבוא כיום תמים"</b> (<a class="refLink" data-ref="Joshua 10:13" href="https://www.sefaria.org.il/Joshua.10.13" target="_blank">יהושע י, יג</a>),</p><p><b>וכמה</b> זמן עד ששקעה? <b>אמר ר' יהושע בן לוי: עשרים וארבעה [שעי</b> <small>[שעות]</small><b>],</b> וכך היה הדבר: <b>אזיל שית וקם שית, אזיל שית וקם שית</b> <small>[הלכה</small> מהלך <small>שש</small> שעות <small>ועמדה שש, הלכה שש ועמדה שש],</small> שזרחה השמש ועלתה כרגיל עד חצי היום, ואז עמדה שש שעות ("ויעמד השמש בחצי השמים") ולאחר מכן שקעה השמש כרגיל, ולפני שקיעתה עמדה שוב שש שעות ("ולא אץ לבוא"), ונמצא <b>כולה מלתא</b> <small>[כל הדבר</small> כולו<small>]</small> היה <b>כיום תמים,</b> שהוא עשרים וארבע שעות.</p><p><b>ר' אלעזר אמר: שלשים ושית</b> <small>[ושש]</small> שעות היה המעשה, כיצד? <b>אזיל שית וקם תריסר</b> <small>[הלכה שש</small> שעות <small>ועמדה שתים עשרה],</small> <b>אזיל שית וקם תריסר</b> <small>[הלכה שש ועמדה שתים עשרה],</small> <b>עמידתו</b> ("ויעמוד השמש") היתה עשרים וארבע שעות <b>כיום תמים,</b> והליכתו שתים עשרה. ואילו <b>ר' שמואל בר נחמני אמר: ארבעים ושמונה</b> שעות נמשך הכל, <b>אזיל שית וקם תריסר</b> <small>[הלכה שש ועמדה שתים עשרה],</small> <b>אזיל שית וקם</b> <small>[הלכה שש ועמדה]</small> <b>עשרים וארבעה, [שנאמר]</b> בתחילה: "ויעמוד השמש בחצי השמים", ואחר כך נאמרה עמידה נוספת: <b>"ולא אץ לבוא כיום תמים", מכלל דמעיקרא</b> <small>[שמתחילה]</small> בעמידה ראשונה <b>לאו</b> <small>[לא]</small> <b>כיום תמים [הוה</b> <small>[היה]</small><b>]</b> אלא פחות מכן, שתים עשרה שעות.</p><p><b>איכא דאמרי</b> <small>[יש שאומרים]</small> שדברים אלה לא נאמרו לגבי אורך המאורע כולו, אלא <b>בתוספתא</b> <b>פליגי</b> <small>[בתוספת</small> שנוסף היום <small>נחלקו]</small> חכמים, ש<b>ר' יהושע בן לוי אמר: עשרים וארבעה</b> שעות נוספו לאותו יום, כיצד? <b>אזיל שית וקם תריסר, אזיל שית וקם תריסר</b> <small>[הלכה שש ועמדה שתים עשרה, הלכה שש ועמדה שתים עשרה],</small> <b>עמידתו</b> של השמש <b>כיום תמים. ר' אלעזר אמר: שלשים ושש,</b> כיצד? <b>אזיל שית וקם תריסר</b> <small>[הלכה שש ועמדה שתים עשרה],</small> <b>אזיל שית וקם</b> <small>[הלכה שש ועמדה]</small> <b>עשרים וארבעה,</b> ועל עמידת השמש השניה הוא שנאמר <b>"ולא אץ לבוא כיום תמים".</b></p><p><b>ר' שמואל בר נחמני אמר: ארבעים ושמונה</b> שעות היו בתוספת, <b>אזיל שית וקם</b> <small>[הלכה שש ועמדה]</small> <b>עשרים וארבעה, אזיל שית וקם</b> <small>[הלכה שש ועמדה]</small> <b>עשרים וארבעה,</b> וטעמו: <b>מקיש</b> (משוה) הכתוב <b>עמידתו</b> ("ויעמוד השמש") <b>לביאתו</b> ("ולא אץ לבוא"), ששניהם כתובים יחד, <b>מה ביאתו</b> של השמש היא <b>כיום תמים, אף עמידתו</b> היתה <b>כיום תמים.</b></p><p><b>תנא</b> <small>[שנה]</small> החכם: <b>כשם שעמדה לו חמה ליהושע, כך עמדה לו חמה למשה ולנקדימון בן גוריון.</b> ומסבירים: בענין <b>יהושע</b> — <b>קראי</b> <small>[מקראות</small> מפורשים הם<small>].</small> בענין <b>נקדימון בן גוריון, גמרא</b> <small>[מסורת]</small> היא. <b>למשה מנלן</b> <small>[מנין לנו]</small> שעמדה השמש? <b>אתיא</b> <small>[בא,</small> נלמד הדבר<small>]</small> בגזירה שווה של <b>"אחל" "אחל", כתיב הכא</b> <small>[נאמר כאן</small> במשה<small>]:</small> <b>"אחל תת פחדך</b> ויראתך על פני העמים תחת כל השמים" (<a class="refLink" data-ref="Deuteronomy 2:25" href="https://www.sefaria.org.il/Deuteronomy.2.25" target="_blank">דברים ב, כה</a>), <b>וכתיב התם</b> <small>[ונאמר שם]</small> <b>ביהושע: "אחל גדלך"</b> (<a class="refLink" data-ref="Joshua 3:7" href="https://www.sefaria.org.il/Joshua.3.7" target="_blank">יהושע ג, ז</a>).</p><p><b>ור' יוחנן אמר: אתיא</b> <small>[בא,</small> נלמד הדבר<small>]</small> בגזירה שווה של המילים <b>"תת" "תת", כתיב הכא</b> <small>[נאמר כאן</small> במשה<small>]:</small> <b>"אחל תת פחדך", וכתיב</b> <small>[ונאמר]</small> <b>ביהושע</b> בקשר לאותו מעשה: <b>"ביום תת ה' את האמרי"</b> (<a class="refLink" data-ref="Joshua 10:12" href="https://www.sefaria.org.il/Joshua.10.12" target="_blank">יהושע י, יב</a>).</p><p><b>ר' שמואל בר נחמני אמר, מגופיה דקרא שמעת ליה</b> <small>[מגופו של המקרא אתה לומד זאת],</small> שנאמר: "אחל תת פחדך ויראתך על פני כל העמים <b>אשר ישמעון שמעך ורגזו וחלו מפניך"</b> (<a class="refLink" data-ref="Deuteronomy 2:25" href="https://www.sefaria.org.il/Deuteronomy.2.25" target="_blank">דברים ב, כה</a>), <b>אימתי</b> מתקיים <b>"רגזו וחלו מפניך</b> כל העמים"? <b>בשעה שעמדה לו חמה למשה.</b></p><p><b>מיתיבי</b> <small>[מקשים</small> על כך<small>]:</small> הרי נאמר בסוף המעשה של יהושע בעמידת השמש: <b>"ולא היה כיום ההוא לפניו ואחריו"</b> (<a class="refLink" data-ref="Joshua 10:14" href="https://www.sefaria.org.il/Joshua.10.14" target="_blank">יהושע י, יד</a>)! ומשיבים: <b>איבעית אימא</b> <small>[אם תרצה אמור]:</small> <b>שעות</b> עמידת השמש אצל משה <b>הוא</b> ש<b>לא הוו נפיש כולי האי</b> <small>[היו מרובות כל כך],</small> <b>ואיבעית אימא</b> <small>[ואם תרצה אמור]:</small> <b>אבני ברד לא הוו</b> <small>[היו]</small> באותו נס של משה, <b>דכתיב</b> <small>[שנאמר]</small> ביהושע: <b>"ויהי בנסם מפני בני ישראל הם במורד בית חורן וה' השליך עליהם אבנים גדלות מן השמים עד עזקה וימתו"</b> (<a class="refLink" data-ref="Deuteronomy 10:11" href="https://www.sefaria.org.il/Deuteronomy.10.11" target="_blank">דברים י, יא</a>).</p><p><big>ב</big> ועוד מחלוקת בפירוש הביטוי "ספר הישר", <b>כתיב</b> <small>[נאמר]</small> בקינת דוד על שאול ויהונתן: <b>"ויאמר ללמד בני יהודה קשת הנה כתובה על ספר הישר"</b> (<a class="refLink" data-ref="II Samuel 1:18" href="https://www.sefaria.org.il/II_Samuel.1.18" target="_blank">שמואל ב א, יח</a>), ושואלים: <b>מאי</b> <small>[מה]</small> הוא אותו <b>"ספר הישר"? אמר ר' חייא בר אבא אמר ר' יוחנן: זה ספר אברהם יצחק ויעקב</b> (ספר בראשית) <b>שנקראו "ישרים", דכתיב בהו</b> <small>[שנאמר בהם]</small> בדברי בלעם: <b>"תמת נפשי מות ישרים ותהי אחריתי כמוהו"</b> (<a class="refLink" data-ref="Numbers 23:10" href="https://www.sefaria.org.il/Numbers.23.10" target="_blank">במדבר כג, י</a>).</p><p><b>והיכא רמיזא</b> <small>[והיכן נרמז</small> הדבר<small>]</small> בספר בראשית? שנאמר: <b>"יהודה אתה יודוך אחיך ידך בערף איביך"</b> (<a class="refLink" data-ref="Genesis 49:8" href="https://www.sefaria.org.il/Genesis.49.8" target="_blank">בראשית מט, ח</a>), <b>ואיזו היא מלחמה שצריכה יד כנגד עורף</b> שיד אחת של הלוחם נמצאת סמוך לעורפו? <b>הוי אומר: זו</b> יריה ב<b>קשת</b> כשהוא מותח אותה לאחוריו, ועל זה נאמר "ללמד בני יהודה קשת".</p><p><b>ר' אלעזר אומר:</b> "ספר הישר" <b>זה ספר משנה תורה</b> (ספר דברים), <b>ואמאי קרו ליה</b> <small>[ומדוע קוראים לו]</small> <b>"ספר הישר"? דכתיב</b> <small>[שנאמר</small> בו<small>]:</small> <b>"ועשית הישר והטוב בעיני ה'"</b> (<a class="refLink" data-ref="Deuteronomy 6:18" href="https://www.sefaria.org.il/Deuteronomy.6.18" target="_blank">דברים ו, יח</a>). <b>והיכא רמיזא</b> <small>[והיכן נרמז]</small> בספר דברים שיש ללמד את בני יהודה קשת? שנאמר בברכה לשבט יהודה <b>"ידיו רב לו"</b> (<a class="refLink" data-ref="Deuteronomy 33:7" href="https://www.sefaria.org.il/Deuteronomy.33.7" target="_blank">דברים לג, ז</a>), <b>ואיזו היא מלחמה שצריכה שתי ידים</b> (שנאמר "ידיו")? <b>הוי אומר: זו קשת.</b></p><p><b>ר' שמואל בר נחמני אמר:</b> "ספר הישר" <b>זה ספר שופטים, ואמאי קרו ליה</b> <small>[ומדוע קוראים לו]</small> <b>"ספר הישר"? דכתיב</b> <small>[שנאמר</small> בו<small>]:</small> <b>"בימים ההם אין מלך בישראל איש הישר בעיניו יעשה"</b> (<a class="refLink" data-ref="Judges 17:6" href="https://www.sefaria.org.il/Judges.17.6" target="_blank">שופטים יז, ו</a>). <b>והיכא רמיזא</b> <small>[והיכן נרמז</small> הדבר<small>]</small> בספר שופטים? "ואלה הגוים אשר הניח ה'... <b>למען דעת דרות בני ישראל ללמדם מלחמה"</b> (<a class="refLink" data-ref="Judges 3:2" href="https://www.sefaria.org.il/Judges.3.2" target="_blank">שופטים ג, ב</a>), <b>ואיזו היא מלחמה שצריכה לימוד,</b> שאדם צריך ללמוד אותה? <b>הוי אומר: זו</b> ירית <b>קשת.</b></p><p><b>ומנלן</b> <small>[מנין לנו]</small> ש<b>ביהודה כתיב</b> <small>[נאמר]</small> הדבר? <b>דכתיב</b> <small>[שנאמר]</small> בתחילת ספר שופטים: <b>"מי יעלה לנו בתחלה אל הכנעני...</b> <b>להלחם בו, ויאמר ה' יהודה יעלה"</b> (<a class="refLink" data-ref="Judges 1:1-2" href="https://www.sefaria.org.il/Judges.1.1-2" target="_blank">שופטים א, א —ב</a>), הרי שהם היו הראשונים להילחם.</p><p>ועוד מביאים מחלוקת של אותם אמוראים בפירושו של פסוק אחר: <b>"וירם הטבח את השוק</b> <b>והעליה וישם לפני שאול"</b> (<a class="refLink" data-ref="I Samuel 9:24" href="https://www.sefaria.org.il/I_Samuel.9.24" target="_blank">שמואל א ט, כד</a>), <b>מאי</b> <small>[מה]</small> פירוש "השוק <b>והעליה"? ר' יוחנן אומר: שוק ואליה</b> (זנב הכבש), ולפי זה <b>מאי</b> <small>[מה]</small> משמעות הלשון <b>"והעליה"? דמסמכא</b> <small>[שסומכת]</small> ה<b>שוק לאליה</b> שהאליה מונחת על השוק.</p><p><b>ור' אלעזר אומר: שוק וחזה,</b> ולפי זה <b>מאי</b> <small>[מה]</small> מובן <b>"והעליה"</b> — <b>דמחית לה לחזה עילויה דשוק כי בעי</b> <b>אנופי, ומנפי ליה</b> <small>[שמניח את החזה על גבי השוק כאשר צריכים הנפה,</small> <small>ומניפים אותו</small> ביחד עמו<small>].</small> <b>ור' שמואל בר נחמני אמר:</b> <b>שוק ושופי</b> (עובי בשר הירך) שמסביב, ולפי זה <b>מאי</b> <small>[מה]</small> פירוש <b>"והעליה"?</b> הכוונה היא ש<b>שופי עילויה דשוק קאי</b> <small>[על גבי השוק נמצא],</small> ולכן הוא נקרא "העליה".</p><p><big>ג</big> וחוזרים לפירוש המשנה, ששנינו: <b>לא תתייחד אשה עמהם</b> עם הגוים. ושואלים: <b>במאי עסקינן</b> <small>[במה אנו עוסקים]?</small> <b>אילימא בחד</b> <small>[אם תאמר ב</small>איש <small>אחד],</small> <b>דכוותה</b> <small>[שכיוצא בה]</small> ל<b>גבי</b> אדם מ<b>ישראל מי שרי</b> <small>[האם מותר</small> להתייחד<small>]?</small> <b>והתנן</b> <small>[והרי שנינו</small> במשנה<small>]:</small> <b>לא יתייחד איש אחד</b> אפילו <b>עם שתי נשים!</b></p>
</div>
</div>
</div>
</div>
</div>

<div class="page">
<h1>עבודה זרה כה ע"ב</h1>
<div class="content">
<div class="clsBody">
<div id="PageText">
<div id="ContentPlaceHolderMain_divTextWrapper">
<p><b>אלא</b> נאמר שמדובר <b>בתלתא</b> <small>[בשלושה],</small> יש לשאול: מדוע מדובר דווקא בגוים? <b>דכוותה</b> <small>[כיוצא בה]</small> ל<b>גבי ישראל</b> אם היו הם <b>פרוצים מי שרי</b> <small>[האם מותר</small> להתייחד עימם<small>]?</small> <b>והתנן</b> <small>[והרי שנויה</small> במשנה<small>]</small> לגבי ישראל: <b>אבל אשה אחת מתייחדת עם שני אנשים, ו</b>על כך <b>אמר רב יהודה אמר שמואל: לא שנו אלא ב</b>אנשים <b>כשרים, אבל בפרוצים אפילו עשרה נמי</b> <small>[גם כן]</small> <b>לא, מעשה היה והוציאוה</b> אל מחוץ לעיר לאישה אחת <b>עשרה</b> גברים <b>במטה,</b> שהעמידו פנים כאילו הם מוליכים אותה לקבורה, ולאחר מכן כולם חטאו איתה!</p><p> ומשיבים:  <b>לא צריכא</b> <small>[נצרכה]</small> הלכה זו במשנה אלא כשהיתה <b>אשתו עמו</b> עם הגוי, שבישראל לא נאסר הדבר. וטעם הדבר: <b>גוי אין אשתו משמרתו</b> שלא יזנה עם נשים אחרות, <b>אבל ישראל אשתו משמרתו.</b> שנינו במשנה שטעם האיסור לאשה להתייחד עם גוי הוא חשד לעריות.</p><p> ושואלים:  <b>ותיפוק ליה</b> <small>[ותצא לו]</small> הלכה זו מטעם אחר, שהרי יש לחשוש <b>משום שפיכות דמים</b> שמא יהרגו אותה! <b>אמר ר' ירמיה: באשה חשובה עסקינן</b> <small>[עוסקים אנו],</small> <b>דמירתתי מינה</b> <small>[שמפחדים ממנה]</small> ולכן לא יהרגוה, אבל איסור יחוד יש בה. <b>רב אידי אמר: אשה כלי זיינה עליה</b> הנשק שלה נמצא עליה, שלאשה יש הגנה שלא יהרגוה מעצם היותה אשה, ולכן מצד אחד יש לחשוש לאונס או לפיתוי, אך מצד אחר אין דרך להרוג אותה.</p><p> ושואלים:  <b>מאי בינייהו</b> <small>[מה</small> ההבדל <small>ביניהם]</small> אם הטעם הוא זה או זה? ומשיבים: <b>איכא בינייהו</b> <small>[יש ביניהם</small> הבדל<small>]:</small> כאשר היתה זו <b>אשה</b> ש<b>חשובה בין אנשים</b> מפני שקרובה למלכות, <b>ושאינה חשובה בין הנשים</b> שאינה יפה, שאשה כזו, לדעת ר' ירמיה אין בה חשש לא משום שפיכות דמים ולא משום עריות, ולדעת רב אידי — בכל אשה יש לחשוש משום עריות.</p><p><b>תניא כוותיה</b> <small>[שנויה</small> ברייתא <small>כשיטתו]</small> של <b>רב אידי בר אבין: האשה אף על פי שהשלום עמה</b> ואין לחשוש שיהרגו אותה — <b>לא תתייחד עמהן, מפני שחשודין על העריות.</b></p><p><big>א</big> שנינו במשנה: <b>לא יתייחד אדם עמהן</b> מפני שחשודים על שפיכות דמים. באותו ענין <b>תנו רבנן</b> <small>[שנו חכמים]:</small> <b>ישראל שנזדמן לו גוי בדרך</b> והם הולכים יחד — <b>טופלו לימינו,</b> ידאג שיהא הגוי מהלך לימינו, ובאופן זה יוכל הישראלי לדאוג לכך (ביד ימינו) שהגוי לא יוכל לפגוע בו. <b>ר' ישמעאל בנו של ר' יוחנן בן ברוקה אומר:</b> יש להבחין, אם היה הגוי מזויין <b>בסייף</b> — <b>טופלו לימינו,</b> שהחרב נמצאת כרגיל בשמאלו של אדם, וכך יוכל הישראלי למונעו מלשולפה. אם היה הגוי מזויין <b>במקל</b> — <b>טופלו לשמאלו</b> שתהא ידו סמוך ליד ימין של הגוי, שהיא מחזיקה באופן קבוע במקל.</p><p><b>היו עולין במעלה או יורדין בירידה, לא יהא ישראל למטה וגוי למעלה,</b> שלא יהא עליו בעמדת יתרון אם ירצה להתקיפו, <b>אלא ישראל למעלה וגוי למטה. ואל ישוח</b> (יתכופף) הישראלי <b>לפניו, שמא ירוץ</b> (ישבור) <b>את גולגלתו.</b></p><p>אם <b>שאלו</b> הגוי <b>להיכן</b> הוא <b>הולך</b> — <b>ירחיב לו את הדרך</b> כלומר, יאמר לו מקום מרוחק יותר מהמקום שבאמת אליו הוא הולך, כדי שאם ירצה להרע לו יחשוב שיש בידו זמן מרובה יותר לעשות זאת. והוא <b>כדרך שעשה יעקב אבינו לעשו הרשע, [דכתיב</b> <small>[שנאמר]</small><b>]</b> שאמר לו יעקב: <b>"עד אשר אבא אל אדני שעירה"</b> (<a class="refLink" data-ref="Genesis 33:14" href="https://www.sefaria.org.il/Genesis.33.14" target="_blank">בראשית לג, יד</a>),</p><p><b>וכתיב</b> <small>[ונאמר]:</small> <b>"ויעקב נסע סכתה"</b> (<a class="refLink" data-ref="Genesis 33:17" href="https://www.sefaria.org.il/Genesis.33.17" target="_blank">בראשית לג, יז</a>), כלומר שאמר לו שנוסע הוא לשעיר, אף שבפועל נסע רק עד סכות.</p><p> בענין זה מסופר, <b>מעשה בתלמידי ר' עקיבא שהיו הולכים לכזיב, פגעו בהן ליסטים</b> (שודדים), <b>אמרו להן</b> הלסטים: <b>לאן אתם הולכים? אמרו להן</b> שהם הולכים <b>לעכו,</b> שהיתה רחוקה יותר מייעדם האמיתי. <b>כיון שהגיעו לכזיב פירשו</b> ונכנסו לעיר. <b>אמרו להן</b> הליסטים: <b>[תלמידי] מי אתם? אמרו להן: תלמידי ר' עקיבא</b> אנו, <b>אמרו להן: אשרי ר' עקיבא ותלמידיו, שלא פגע בהן אדם רע מעולם,</b> שהבינו שמדברי רבם למדו דבר זה.</p><p> מסופר, <b>רב מנשה הוה אזל</b> <small>[היה הולך]</small></p>
</div>
</div>
</div>
</div>
</div>

</body>
</html>
